هستی موهوم موج سرابی بیش نیست
به که بر لوح وجود خود خط باطل کشم
«صائب»
%
گر سالک دیرینه‌ای دریاب روشن سینه‌ای
تحصیل کن آیینه‌ای کانوار یزدان پرورد
«فروغی بسطامی»
%
بیخودم کن که از آن حالتم آزادیهاست
بنده آن نفرم کز خود خود آزادند
«مولوی»
%
در من ببین جمال خود ای آفتاب چهر
کز صیقل خیال تو آیینهٔ جمم
«فروغی بسطامی»
%
ساقی صبوح کرده ز میخانه می‌رسد
صائب وداع صبر و دل و عقل و هوش کن
«صائب»
%
پیراهنی که آید از او بوی یوسفم
ترسم برادران غیورش قبا کنند
«حافظ»
%
ور از تنهایی سلمان و حال او خبر، پرسد
بگو بی‌جان و بی‌جانان، چه باشد حال تنها را
«سلمان ساوجی»
%
حسن در زندان همان بر مسند فرماندهی است
من عزیز مصر را در وقت خواری دیده‌ام
«صائب»
%
عقل را با عشق زور پنجه نیست
احتمال از ناتوانی می‌کند
«سعدی»
%
یاران قدیمی، که ز ما روی نهفتند
چون پرده تنک شد همه را باز بدیدیم
«اوحدی»
%
شمع حسنت فروغ هر مجلس
ماه رویت چراغ هر محفل
«محتشم کاشانی»
%
نه خدا توانمش خواند نه بشر توانمش گفت
متحیرم چه نامم شه ملک لافتی را
«شهریار»
%
عشق آمد و خاک محنتم بر سر ریخت
زان برق بلا به خرمنم اخگر ریخت
«ابوسعید ابوالخیر»
%
تاج ده پیمبران باج ستان قیصران
کارگشای مرسلین راهنمای انبیا
«خواجوی کرمانی»
%
آن که صبر از جمال او نبود
به ضرورت جفای او ببریم
«سعدی»
%
هر حریفی را به قدر حال او تیمار کن
طوطیان را شکر آر و ماکیان را دانه ده
«اوحدی»
%
ز چشمه گوهر غلطان کجا پدید آید؟
نه هر که ساز کند نغمهای بود ناهید
«رهی معیری»
%
سر زلفت ظلماتست و لبت آب حیات
در سواد سر زلفت به خطا می‌نگرم
«سعدی»
%
بر آتش غم ز باده آبی میزن
زان پیش که در خاک روی باد بدست
«عبید زاکانی»
%
پری رویا چرا پنهان شوی از مردم چشمم
پری را خاصیت آنست کز مردم نهان باشد
«سعدی»
%
همه از فتنهٔ ایام ز پا افتادند
فتنهٔ چشم سیاهش پی ایام افتاد
«فروغی بسطامی»
%
بیا که فرقت تو چشم من چنان در بست
که فتح باب وصالت مگر گشاید باز
«حافظ»
%
خاکی شو و کبر را ز خود بیرون کن
پای همه می‌بوس، که نتوان دانست
«عراقی»
%
که تا زین دام و زین ضربت کشاکش یابد این وحشی
نماند ناز و تندی او شود همراز و هم رامی
«مولوی»
%
آگاه چون نکردی ما را ز آمدن
ناگاه چون فتادی اینجا؟ عجب، عجب!
«اوحدی»
%
ای خداوند یکی یار جفاکارش ده
دلبری عشوه ده سرکش خون خوارش ده
«مولوی»
%
میوهٔ من جز گزیدنهای پشت دست نیست
منفعل از التفات نوبهارم همچو سرو
«صائب»
%
نی جان جهان ز عاشقان تنگ آید
نی عاشق از آن جان جهان سیر شود
«مولوی»
%
از دست مده دامن دردی که تو راست
کین درد به درمانت رساند روزی
«عراقی»
%
این ابتر بود که نامد دگر آن آفت جان
که ره محتشم بی دل ابتر زد و رفت
«محتشم کاشانی»
%
آتشی سر زد و شدشمع طرب خانهٔ دل
مرغ جان آمد و گرد سر او پر زد و رفت
«محتشم کاشانی»
%
سر در رهش نهادم و گفتم: قبول کن! 
گفتا: چه می‌کنم که محل بلاست این؟
«سلمان ساوجی»
%
نیست عزرائیل را دست و رهی بر عاشقان
عاشقان عشق را هم عشق و سودا می‌کشد
«مولوی»
%
چیست این سقف بلند ساده بسیارنقش
زین معما هیچ دانا در جهان آگاه نیست
«حافظ»
%
خورشید مرا ز دیده‌ام پنهان کرد
این لکهٔ ابر از کجا پیدا شد
«ابوسعید ابوالخیر»
%
مرا چون صبح به دست دعا نگه دارید
که روشن است جهان از نفس کشیدن من
«صائب»
%
بدان زشتی به یک حمله بمیرد
ولیکن آدمی او را زبونست
«مولوی»
%
گر تا قیامت بشمرم در شرح رویت قاصرم
پیموده کی تاند شدن ز اسکره عمان تو
«مولوی»
%
ته گل بر سر زنی ای نو گل مو
به جای گل زنم مو دست بر سر
«باباطاهر»
%
ظل همای وصل که گسترده شد مرا
بر سر به قدر سایهٔ بال مگس نبود
«محتشم کاشانی»
%
به جانت کز قفس سلمان بجان آمد درین بندم 
که یابم فرصت بیرون شد، اما در نمی‌یابم 
«سلمان ساوجی»
%
دلا چو غنچه شکایت ز کار بسته مکن
که باد صبح نسیم گره گشا آورد
«حافظ»
%
گر بدان درگاه عالی گام من خواهد رسید
سیرگاهش را فلک در زیر گام من کند
«فروغی بسطامی»
%
بیمارم و ندارم، بر سر به غیر دیده 
یاری که ریزد آبی، بر آتش ملالم 
«سلمان ساوجی»
%
مه نور از آن گرفت کز شب نرمید
گل بوی از آن یافت که با خار بساخت
«مولوی»
%
نخل ترت در پیرهن چون نیکشر شد پرشکن
محکم مبند ای سیمتن بند قبا را بیش از این
«محتشم کاشانی»
%
چون مهر تو میتوان نهان ورزیدن
باید ز چه رسوای جهان گردیدن
«محتشم کاشانی»
%
نشان عاشق آن باشد که شب با روز پیوندد
تو را گر خواب می‌گیرد نه صاحب درد عشاقی
«سعدی»
%
سرانگشتان صاحب دل فریبش
نه در حنا که در خون قتیلست
«سعدی»
%
دریغ روز جوانی که می‌رود عمرم 
فسوس عمر گرامی که می‌رود جانم 
«سلمان ساوجی»
%
جان جان‌هایی تو جان را برشکن
کس تویی دیگر کسان را برشکن
«مولوی»
%
چون شاخ زرست این جان می‌کش به خودش می‌دان
چندان که کشش بیند سوی تو همی‌یازد
«مولوی»
%
پروانه را شکایتی از جور شمع نیست
عمریست در هوای تو میسوزم و خوشم
«شهریار»
%
بی‌مه و سال سال‌ها روح زده‌ست بال‌ها
نقطه روح لم یزل پاک روی قلندری
«مولوی»
%
قصه تاریک روزان در دل شب عرضه دار
داستان مهر ورزان صبحدم تقریر کن
«خواجوی کرمانی»
%
خیالت داند و چشم من و غم
که هرشب در چه کارم با دل خویش
«امیرخسرو دهلوی»
%
دل عشوه می‌فروخت که من مرغ زیرکم
اینک فتاده در سر زلف چو دام اوست
«سعدی»
%
دلی، که آتش عشق تواش بسوزد پاک
ز بیم آتش دوزخ چرا بود غمناک؟
«عراقی»
%
چشم سر مست خوشت، فتنه هشیاران است
هر که شد مست می عشق تو، هشیار، آن است 
«سلمان ساوجی»
%
تویی خورشید و ماه من به هر بزمی و هر بامی
تویی آیین و کیش من به هر کیشی و هر دینی
«فروغی بسطامی»
%
اگر در روضهٔ رضوان خرامی، حور می‌گوید
که باید پیش بالای تو طوبی را قلم کردن
«فروغی بسطامی»
%
برجه ز خواب و بنگر نک روز روشن آمد
دل را ز خواب برکن هنگام رفتن آمد
«مولوی»
%
گوشهٔ دامن خالی است، که چشمش مرساد!
آنچه از توشهٔ ره بر کمر خود داریم
«صائب»
%
بی‌خار گردد شاخ گل زیرا که ایمن شد ز ذل
زیرا نماندش دشمنی گل چین و گل افشاره‌ای
«مولوی»
%
نرگس مست به باغ آمد و پیمانه به دست
تا قدح بخشی آن نرگس فتان چه کند
«فروغی بسطامی»
%
گر جان کشی به کین ز تن محتشم برون
باور مکن که مهر تو از دل به در کند
«محتشم کاشانی»
%
زخم امانت بس است مرهم لطفی فرست
داغ مرا کز ازل جسته درون آمدم
«محتشم کاشانی»
%
ضیافتی که در آنجا توانگران باشند
شکنجه‌ای است فقیران بی‌بضاعت را
«صائب»
%
سلطان خوشان آمد و آن شاه نشان آمد
تا چند کشی گوشم ای گوش کشان برگو
«مولوی»
%
بیا که دولت نو یافت از تو بخت جوان
بیا که خلعت نو یافت از تو مشتاقی
«مولوی»
%
خر از گشادن و بستن به دست خربنده
شدست عارف و داند که اوست دیگر نیست
«مولوی»
%
به تلخ‌کامی عشاق تنگ‌دل رحمی
تو را که تنگ شکر در دهان شیرین است
«فروغی بسطامی»
%
سوز دلم بدید و ز دیده نمی نریخت
این یار خانه سوخته را این قدر نبود
«امیرخسرو دهلوی»
%
نگشت مست بجز غمزهٔ خوش ساقی
ازان شراب که در داد لعل خندانش
«عراقی»
%
قدح به شرط ادب گیر زان که ترکیبش
ز کاسه سر جمشید و بهمن است و قباد
«حافظ»
%
دو یار زیرک و از باده کهن دومنی
فراغتی و کتابی و گوشه چمنی
«حافظ»
%
چندم فتاده بینی و گوئی که کیست این
بیمار تو شکسته تو دردمند تو
«محتشم کاشانی»
%
از غنچه گل اگر چه دل زنده ترم 
از غنچه به خون جگر آکنده ترم 
«سلمان ساوجی»
%
کردیم جان را منزلت، باشد که بر ما بگذری
بر ما گذر تا بگذریم، از آسمان، در منزلت 
«سلمان ساوجی»
%
تو گر چه بینیم غلتان به خون در
نگویی آخر: ای افگار چونی؟
«عراقی»
%
در آفاق گشادست ولیکن بستست
از سر زلف تو در پای دل ما زنجیر
«سعدی»
%
کردیم هر آن حیله که عقل آن دانست
تا بو که توان راه به جانان دانست
«ابوسعید ابوالخیر»
%
جانان مده اگر دو جهانت دهند ازانک
یوسف به من یزید نشاید فروختن
«امیرخسرو دهلوی»
%
کیست جز آینه و آب درین قحط‌آباد
که کند گریه به روز سفر از دنبالم
«صائب»
%
نیک‌خواه توام و روی تو، دلخواه من است
می‌رود عمر عزیزم، نه به دلخواه چرا؟
«سلمان ساوجی»
%
بند بر پای توقف چه کند گر نکند
شرط عشقست بلا دیدن و پای افشردن
«سعدی»
%
مرا تو کشته‌ای و بر سرم ستاده کسی
که یک فسون ز لبش زنده ابد کندم
«محتشم کاشانی»
%
دولتی چند روزه باشد حسن
تو بدین حسن چند روزه مناز
«اوحدی»
%
به گرداب بلا انداختی چون کشتی ما را
لبی خشک از شکایت چون لب دریا کرامت کن
«صائب»
%
ای عهد تو عهد دوستان سر پل
از مهر تو کین خیزد و از قهر تو ذل
«ابوسعید ابوالخیر»
%
پیش روی تو چه حاجت که بود شمع بپای
چون بمجلس بنشینی نفسی بنشانش
«خواجوی کرمانی»
%
خزان هم با سرود برگ ریزان عالمی دارد
چه جای من که از سردی و خاموشی ز مستانم
«شهریار»
%
تنتان را چو جان کنم دلتان را جوان کنم
عیبتان را نهان کنم که سلام علیکم
«مولوی»
%
در طی کتب بود کجا نشهٔ حب
طی کن همه را بگو الی الله اتب
«ابوسعید ابوالخیر»
%
چشم دولت را اگر زین به نظر هستی به من
آن فراق اندیش روزی باز پیوستی به من
«اوحدی»
%
جنت حسنت چو تجلی کند
باغ شود دوزخ بر هر شقی
«مولوی»
%
به تلخکامی از آن دلخوشم که می ماند
بسی فسانه شیرین به یادگار از من
«شهریار»
%
تو در خواب خوشی، احوال بیماران چه می‌دانی؟
تو در آسایشی، تیمار بیماری چه می‌دانی؟
«سلمان ساوجی»
%
همای قاف قربی ای برادر
هما را جز همایی مصلحت نیست
«مولوی»
%
وز میان خویش را برون کن تیز
تا بگیری تو خویش را به کنار
«مولوی»
%
دل تنگ حوصله خون شود ز ستیزهای زبانیت
ز پی ارنه لطف تو دل دهد به کرشمه‌های زبانیم
«محتشم کاشانی»
%
هم آه آتشینم کارگر بود
که شد نرم آن دل چون سنگ خارا
«اوحدی»
%
تا ز خنجر تنگنای سینه‌ام بشکافتی
صد در رحمت گشودی بر دل زندانیم
«فروغی بسطامی»
%
گشاده شست جفا ابروی کمان شکلش
کشیده تیر مژه نرگس سپه شکنش
«سیف فرغانی»
%
یکی است چشم فرو بستن و گشادن من
به مرگ، زندگیم چون شرار نزدیک است
«صائب»
%
گر به درویشی برد نام مرا آن شاه حسن
هر خطیبی خطبه در منبر به نام من کند
«فروغی بسطامی»
%
بجز وصف دهان نیست هستش
نمی‌آید حدیثم بر زبان هیچ
«خواجوی کرمانی»
%
آن خور که ازو قوت روح افزاید
یعنی می گل‌گون که فتوح افزاید
«عبید زاکانی»
%
بوسه آخر نزدم آن دهن نوشین را
لب فرهاد نبوسید لب شیرین را
«فروغی بسطامی»
%
یاران تلاش تازگی لفظ می‌کنند
صائب تلاش معنی بیگانه می‌کند
«صائب»
%
پیاده را چه به چوگان عشق و گوی مراد
که مات عرصه حسن تو شهسوارنند
«شهریار»
%
رو، مسلم تراست بی‌کاری
چونک اندر عنایت یاری
«مولوی»
%
ز اختلاط نسیمی مگر هوا زده‌ای
که لاله در چمنت رنگ یاسمین دارد
«محتشم کاشانی»
%
ای باغبان که سوختی از قهرم آشیان
روزی ببینمت که نه سروی نه سنبلی
«شهریار»
%
سرو را قامت خوبست و قمر را رخ زیبا
تو نه آنی و نه اینی که هم اینست و هم آنت
«سعدی»
%
برای کس چو نگردد فلک بی‌تقدیر
عنان خویش گذارم به اقتضای قضا
«امیرخسرو دهلوی»
%
تو در دل من از آن خوشتری و شیرینتر
که من ترش بنشینم ز تلخ گفتاری
«سعدی»
%
روز وصلم به تن آرام نباشد جان را
که دمادم کند اندیشه شب هجران را
«هاتف اصفهانی»
%
شب ز افغان من نمی‌خسبد
هر که را خانه در جوار من است
«سیف فرغانی»
%
کشیده‌ام تب هجرت، بسی و در شب هجر
نبود بر سر سلمان کسی به غیر حال
«سلمان ساوجی»
%
دارد از دست رقیبان دلی از بیم دو نیم
سگ لیلی که ز حی پیک ره هامون است
«محتشم کاشانی»
%
از دردی خم شوی مصلای من مست
کز آب دگر کهنه مارا نتوان شست
«امیرخسرو دهلوی»
%
آن کاکل شانه کرده را باش
اینست که دل فکارم از وی
«محتشم کاشانی»
%
شهر را کردن حصار و بر ظفر دادن قرار
دخل در تسخیر می‌دارد ولی تسخیر نیست
«محتشم کاشانی»
%
چون تو بدیع صورتی بی سبب کدورتی
عهد وفای دوستان حیف بود که بشکنی
«سعدی»
%
بافیده دست احد پیدا بود پیدا بود
از صنعت جولاهه‌ای وز دست وز ماکوی او
«مولوی»
%
افتاده دو صد شیون از جور تو هرجایی
این جور و جفا با من تنهات نمی‌افتد
«عراقی»
%
پرتو شمع تجلی بر دل ما شعله زد
این همه نور و ضیا زان روشنائی یافتیم
«عبید زاکانی»
%
ترا بر اشک چون باران من گر خنده می‌آید
عجب نبود که در بستان بخندد غنچه از باران
«خواجوی کرمانی»
%
از صحبت باد سحر ای غنچهٔ بی دل
در دست بجز سینهٔ صد چاک چه داری؟
«صائب»
%
چو روی تو نبینم هر سحرگاه
بنالم زار: کای همدم، کجایی؟
«عراقی»
%
بر هوشمند سلسله ننهاد دست عشق
خواهی که زلف یار کشی ترک هوش کن
«حافظ»
%
حسن روی تو به یک جلوه که در آینه کرد
این همه نقش در آیینه اوهام افتاد
«حافظ»
%
اما تسقی کئوس الوصل یوما
الی کم کاس هجران تساق
«عراقی»
%
بیا و کشتی ما در شط شراب انداز
خروش و ولوله در جان شیخ و شاب انداز
«حافظ»
%
از خط و خال و بناگوش و لب و چشم و رخت
هر که یک بوسه طمع داشت غلط شش میکرد
«عبید زاکانی»
%
با یادش ار برهنه به خارم برآورند
گویی که: بر حریر، نه بر خار می‌روم
«اوحدی»
%
در خمار چشم مستش چشم‌ها روشن کنید
وز برای چشم بد را ناله و آوه کنید
«مولوی»
%
رسید شام اجل، بر در سرای امل 
ولی چه سود سلمان هنوز، بر بام، است
«سلمان ساوجی»
%
کاج نراندی ای صنم توسن سرکش از برم
تا ز دو دیده در پیت خون جگر نراندمی
«خواجوی کرمانی»
%
دوست دارم که خاک پات شوم
تا مگر بر سرم کنی گذری
«سعدی»
%
رقیب تا چه بد از من نوشته بود که یار
ز من نهفت چو چشمش فتاد بر کاغذ
«محتشم کاشانی»
%
سینه تنگ من و بار غم او هیهات
مرد این بار گران نیست دل مسکینم
«حافظ»
%
کسی که در دل شب چشم خون فشان دارد
بیاض چهره‌اش از خون دل نشان دارد
«فروغی بسطامی»
%
چون محتشم از دردش می‌کاهم و می‌خواهم
رنجوری خود در خود مهجوری درمان‌ها
«محتشم کاشانی»
%
دنیا خوشست و مال عزیزست و تن شریف
لیکن رفیق بر همه چیزی مقدمست
«سعدی»
%
شکارانداز صیادی برآمد تیغ کین بر کف
فکند آشوب در وحشی شکاری بند برپائی
«محتشم کاشانی»
%
ای ترک چشم مستت بیمار خانهٔ دل
زلف تو دام جانها خال تو دانهٔ دل
«عبید زاکانی»
%
ز عشق عاشق مفلس عجب فتند لئیمان
که آنچ رشک شهان شد گدا امید چه دارد
«مولوی»
%
وعده وصل ابد دادی و دندان به جگر
پا فشردم همه تا عمر به پایان آمد
«شهریار»
%
آسمان خود کنون ز من خیره است
که چرا این زبون نمی‌خسبد
«مولوی»
%
هوشم نماند و عقل برفت و سخن ببست
مقبل کسی که محو شود در کمال دوست
«سعدی»
%
در راه وفا چو سنگ و آتش گردم
شاید که رسم به صبحت سوخته‌ای
«ابوسعید ابوالخیر»
%
ای عقل سپرداری بگذار که رد دلها
گر دیده خدنگ افکن بازوی توانائی
«محتشم کاشانی»
%
جمله نور حق گرفته همچو طور این جان از او
همچو گوهر تافته از عین کان این است او
«مولوی»
%
کار ما، بنگر، که خام افتاد باز
کار با پیک و پیام افتاد باز
«عراقی»
%
در عشق تو حالتیش باشد که دمی
هم با تو و هم بی تو قرارش نبود
«ابوسعید ابوالخیر»
%
رفت از جفای خصمان سرگشته گرد عالم
آن کو به گرد کویت می‌گشت شعر خوانان
«سیف فرغانی»
%
ای خالق ذوالجلال و ای بار خدای
تا چند روم دربدر و جای به جای
«ابوسعید ابوالخیر»
%
در این چمن چو درآید خزان به یغمایی
رهش به سرو سهی قامت بلند مباد
«حافظ»
%
سرم به دنیی و عقبی فرو نمی‌آید
تبارک الله از این فتنه‌ها که در سر ماست
«حافظ»
%
صورت روی تو ای ماه دلارای چنانک
صورت حال من از شرح و بیان می‌گذرد
«سعدی»
%
درود بر دل مت باد کز ستم کیشان
ستم کشید ولی با منتی نکشید
«رهی معیری»
%
روی زرد است و آه دردآلود
عاشقان را دوای رنجوری
«حافظ»
%
بدورت قبله مستان چرا باید که باشد می؟
تو لب بگشای با ساقی بگو تا قبله گرداند
«سلمان ساوجی»
%
کیست حافظ تا ننوشد باده بی آواز رود
عاشق مسکین چرا چندین تجمل بایدش
«حافظ»
%
سرلشگر جنونم و در دشت گمرهی
بر رغم عقل راهنمون می‌کنم به سر
«محتشم کاشانی»
%
ای کسوت زیبایی بر قامت چالاکت
زیبا نتواند دید الا نظر پاکت
«سعدی»
%
تا درآید ز کمین ترک کمان ابروی من
سینه‌ای نیست که آماجگه تیرش نیست
«فروغی بسطامی»
%
فلک بر هم زدی آخر اساسم
زدی بر خمرهٔ نیلی لباسم
«باباطاهر»
%
ناگهان آن گلرخم از گلستان سر برزند
پیش آن گل محو گردد گلستان‌های چمن
«مولوی»
%
کس چارهٔ درد تو نداند
درمان مگر از خدات جویم
«هاتف اصفهانی»
%
اثر نماند ز من بی شمایلت آری
اری مؤثر محیای من محیاک
«حافظ»
%
روزگاریست که سودازده روی توام
خوابگه نیست مگر خاک سر کوی توام
«سعدی»
%
سنبله آتشین رسته کنی بر فلک
زهره مه روی را گوشه چادر کشی
«مولوی»
%
کفر زلفش چون بلای دین و دل شد زان سبب
همچو خواجو اهل دل ترک دل و دین کرده‌اند
«خواجوی کرمانی»
%
سیمرغ هوای ما ز قاف آید
دام شبلی و بوالحسن گردد
«مولوی»
%
چشمش چو کار من به نخستین نگاه ساخت
نگذاشت غمزه‌اش که نگاه دگر کند
«محتشم کاشانی»
%
از گردش آسمان بباید دانست 
کونیز بحال خویش سرگردان است 
«سلمان ساوجی»
%
هله این لحظه خموشم چو می عشق بنوشم
زره جنگ بپوشم صف پیکار برآرم
«مولوی»
%
چو معشوق رند است و می می‌خورد
اگر عاشقی پارسایی مکن
«سیف فرغانی»
%
بامدادان شد و مست از می دوشیم هنوز
وه که خمر عجبی بود و خمار عجبی
«فروغی بسطامی»
%
وی جان، بشتاب بر در دوست
چون نیست جز اوت هیچ یاری
«عراقی»
%
سالک راه تو را با مالک رضوان چه کار؟
عابدان قبله را با کفر و با ایمان چه کار؟
«سلمان ساوجی»
%
هر دم ای گل از تو در گلشن فغان تازه است
عندلیبان کهن را داستان تازه است
«فروغی بسطامی»
%
هر آن دل را که پنهانی قرینی هست روحانی
به خلوتخانه‌ای ماند که در در بوستانستی
«سعدی»
%
جانب تبریز تاز جانب شمع طراز
شمس حق سرفراز تا شودت زیب و فر
«مولوی»
%
خود را چو درنوردیم ما جمله عشق گردیم
سرمه چو سوده گردد جز مایه نظر نی
«مولوی»
%
دیشب به خواب شیرین نوشین لبش مکیدم
در عمر خود همین بود خواب خوشی که دیدم
«فروغی بسطامی»
%
شادی از ماتمسرای خاک میجستم رهی
انتظار چشمه نوش از سرابی داشتم
«رهی معیری»
%
بترس از آن که ز آمیزشت به چرب زبانان
شود زبانه‌کش از مغز استخوان من آتش
«محتشم کاشانی»
%
دل کز طمع لعل تو افتاده در آن زلف
آویخته مرغی ز طنابیست معلق
«محتشم کاشانی»
%
دل شکستهٔ ما را نمی‌توان بستن
مگر به تار سر زلف عنبرافشانی
«فروغی بسطامی»
%
جان اگر خواهی مده تا می‌توانی دل ز دست
دل چو رفت از دست غیر از جان سپردن چاره نیست
«هاتف اصفهانی»
%
بدار یک نفس ای قاید این زمام جمال
که دیده سیر نمی‌گردد از نظر به جمال
«سعدی»
%
یا هر چه رضای او در آنست بکن
یا راضی شو هر آنچه او با تو کند
«ابوسعید ابوالخیر»
%
اگر فرصت دهد، جانا، فراقت روزکی چندم
زمانی با تو بنشینم، دمی در روی تو خندم
«عراقی»
%
افتاده تو شد دلم ای دوست دست گیر
در پای مفکنش که چنین دل کم اوفتد
«سعدی»
%
ای دل حذر از بادیهٔ عشق که چون باد
سرگشته در آن ناحیه صد بادیه گرداست
«محتشم کاشانی»
%
چشم بد گر چه که آن چشم من است
دور بادا از چنین رخساره‌ای
«مولوی»
%
هرگزم امید و بیم از وصل و هجر یار نیست
عاشقم عاشق مرا با وصل و هجران کار نیست
«هاتف اصفهانی»
%
باختیار ز شادی جدا نشد خواجو
چه بختیار کسی کو باختیار خودست
«خواجوی کرمانی»
%
ای کبک خوش خرام کجا می‌روی بایست
غره مشو که گربه زاهد نماز کرد
«حافظ»
%
مکتب تعلیم عشاق آتش است
من شب و روز اندرون مکتبم
«مولوی»
%
خنک آن دم، که به بوی سر زلف تو مرا 
به فدای قدم باد صبا، باید رفت 
«سلمان ساوجی»
%
آن دوست را بجان کسی احتیاج نیست
خرما ببصره زیره بکرمان همی برند
«سیف فرغانی»
%
چون من کجاست بوالعجبی در بسیط خاک
آب حیات بر لب و از تشنگی هلاک
«محتشم کاشانی»
%
مه نور همی خواهد از روی تو در پرده
جان راز همی گوید با لعل تو در بوسه
«سیف فرغانی»
%
مکن به بوک و مگر عمر را تلف سلمان
بست که گشت بدین صرف، روزگار شباب
«سلمان ساوجی»
%
مگر زنجیر مویی گیردم دست
وگر نه سر به شیدایی برآرم
«حافظ»
%
ازو چه ره طلبیم بهر حفظ جان کردن
که جان فریفتهٔ اوست صد برابر دل
«محتشم کاشانی»
%
میسرت نشود عاشقی و مستوری
ورع به خانه خمار در نمی‌گنجد
«سعدی»
%
کلک تو بارک الله بر ملک و دین گشاده
صد چشمه آب حیوان از قطره سیاهی
«حافظ»
%
با اهل مدرسه چو به اقرار نامدم
با اهل مصطبه چه به انکار مانده‌ام؟
«عراقی»
%
در آرزوی جلوه مهتاب جمالش
یا رب گذراندیم چه شبهای سیاهی
«شهریار»
%
صائب گرفته‌ایم کناری ز مردمان
آسوده از کشاکش اهل زمانه‌ایم
«صائب»
%
در این خونفشان عرصهٔ رستخیز
تو خون صراحی و ساغر بریز
«حافظ»
%
مزن فال بدی زیرا به فال سعد وصل آید
مگو دورم ز شاه خود که نیک اندر جواری تو
«مولوی»
%
نمی‌دهی قدح بی شمار اگر ساقی
شمار قطرهٔ باران کن و پیاله بده!
«صائب»
%
ای دل ز خشم و صلح به آن لب سپرده یار
صد شربت از برای تو هم تلخ و هم لذیذ
«محتشم کاشانی»
%
به عالم هرکسی را کیش و دینی است
عبید بینوا دین تو دارد
«عبید زاکانی»
%
از هزاران در یکی گیرد سماع
زانکه هر کس محرم پیغام نیست
«سعدی»
%
عمر بر باد هوا داده‌ام و می‌ترسم
که به گلزار تو آسیب هوایی برسد
«سلمان ساوجی»
%
نیستم یک چشم زد ایمن ز آسیب شکست
گوییا آیینه‌ام در زنگبار افتاده‌ام
«صائب»
%
ای هوس‌های دلم بیا بیا بیا بیا
ای مراد و حاصلم بیا بیا بیا بیا
«مولوی»
%
گر خود همه بیداد کند هیچ مگویید
تعذیب دلارام به از ذل شفاعت
«سعدی»
%
سر عشق یار با بیگانگان هاتف مگو
گوش این ناآشنایان محرم اسرار نیست
«هاتف اصفهانی»
%
یا به دور چشم او لاف نظر بازی مزن
یا به عمر خویشتن قانع به یک بادام باش
«فروغی بسطامی»
%
هزار حیله کنم من دغا و شیوه عشق
چو شه حریف نباشد دغا چه سود کند
«مولوی»
%
هرگز اندیشه یار از دل دیوانه عشق
به تماشای گل و سبزه و صحرا نرود
«سعدی»
%
پروانه پیش یار خود، میرد خود و خوش می‌کند
هل تا بمیرد در قدم، پروانه جانباز را
«سلمان ساوجی»
%
می نوشد از آن لعل شفقگون همه آفاق
اما که در این میکده غم نوشتر از من
«شهریار»
%
زان میوه ارزان بها گر نگسلی پیوند خود
چون تاک ازین پس یک به یک رگهای جانت می‌برم
«محتشم کاشانی»
%
گفتمش در شکرت چند بحسرت نگرم
گفت درخویش نگه کن که بچشمش خردی
«خواجوی کرمانی»
%
اثر در آن دل سنگین نمی‌کند چه کنم
وگرنه رخنه به فولاد کرده شیون من
«فروغی بسطامی»
%
رای خداوند راست حاکم و فرمانرواست
گر بکشد بنده‌ایم ور بنوازد غلام
«سعدی»
%
ضرورتست که پیشت چو شمع سوزم و سازم
گرم چو شمع بسوزی ورم چو عود بسازی
«خواجوی کرمانی»
%
ناله نای دلم گوش سیه چشمان نوازد
کاین پریشان موغزالان را بسی کردم شبانی
«شهریار»
%
مشنو که از تو هست گزیرم چرا که نیست
یا نیست از تو محنت و رنجم چرا که هست
«خواجوی کرمانی»
%
خدایا خسته و زارم ازین دل
شو و روزان در آزارم ازین دل
«باباطاهر»
%
حقا که به عهدها نیایم بیرون
از عهدهٔ حق گزاری یک دمه عشق
«ابوسعید ابوالخیر»
%
بار منت بر نمی‌تابد دل آزاده‌ام
غنچه گردم گر نسیم از شاخسارم بگذرد
«صائب»
%
ز ابنای روزگار به خوبی ممیزی
چون در میان لشکر منصور رایتی
«سعدی»
%
یکی غاریست هجرانش پرآتش
عجب روزی برآرم سر از این غار
«مولوی»
%
به هر حکمی که فرمایی، مکن تقصیر، کز خوبان
ترا بر اوحدی حکمست و من هم بنده فرمانم
«اوحدی»
%
طشت اگر من نزنم فتنه چو نه ماهه شده‌ست
فتنه‌ها زاید ناچار شب آبستن
«مولوی»
%
در خم زلف تو آویخت دل از چاه زنخ
آه کز چاه برون آمد و در دام افتاد
«حافظ»
%
جهانی تشنگان را دیده در توست
چنین پاکیزه پندارم زلالی
«سعدی»
%
نخواهم بی تو یک دم زندگانی
که طیب عیش بی همدم نباشد
«سعدی»
%
حافظا روز اجل گر به کف آری جامی
یک سر از کوی خرابات برندت به بهشت
«حافظ»
%
گر قدم بر چشم من خواهی نهاد
دیده بر ره می‌نهم تا می‌روی
«سعدی»
%
با نیک و بد و پیر و جوان همره شو
فرزین و پیاده باش آنگه شه شو
«مولوی»
%
خمش کن همچو عشق ای زاده عشق
اگر چه گفت فرزند عظیمست
«مولوی»
%
دل من می‌جهد هر لحظه از جای
به دیدارت چنانم آرزومند
«امیرخسرو دهلوی»
%
قلم به یاد تو در می‌چکاند از دستم
مداد نیست کز او می‌رود زلالست این
«سعدی»
%
از کرم در من بیچاره نظر کن نفسی
که ندارم بجز از لطف تو فریادرسی
«عراقی»
%
تا کی چو گل از هوا مشوش باشیم؟
چند از پی آبرو در آتش باشیم؟
«سلمان ساوجی»
%
تا زر شعر من از سکهٔ تو نام گرفت
هر درمسنگ مرا قیمت دیناری هست
«سیف فرغانی»
%
زین سوی تو چندین حسد چندین خیال و ظن بد
زان سوی او چندان کشش چندان چشش چندان عطا
«مولوی»
%
رو شربت عشق در دهان نه شب و روز
زان پیش که حکم حق دهانت گیرد
«مولوی»
%
ز آه سینه بسوزم اگر شوم نفسی
ز سیل این مژهٔ سیل بار خود محروم
«عبید زاکانی»
%
مرا ز خویش بیک جام باده باز رهان
که جام باده رهائی دهد ز خویشتنم
«خواجوی کرمانی»
%
سرو بشکفت و چمن سبز شد و نرگس خفت
گوبرو از بر من این همه چون یار برفت
«امیرخسرو دهلوی»
%
نتوان کام مرا داد به دشنامی چند
که همه عمر ثناخوان و دعاگوی توام
«فروغی بسطامی»
%
عالمی بیدق نطع هوس وصل تواند
آخر ای شاه رخ خود سوی این فرزین کن
«سیف فرغانی»
%
ز رنگ روی شمس الدین گرم خود بو و رنگستی
مرا از روی این خورشید عارستی و ننگستی
«مولوی»
%
چسان هاتف بجا ماند کسی را دین و دل جایی
که درس شوخی آموزند طفلان را به مکتب‌ها
«هاتف اصفهانی»
%
یک دلان خوش دلی از فتح سلطان یافتند
دشمنان سر باختند و دوستان جان یافتند
«محتشم کاشانی»
%
منش آموختم آئین محبت لیکن
او شد استاد دل آزاری و بیدادگری
«شهریار»
%
چون پرده میان من و دلدار منم
برخیزم و خود را ز میان برگیرم
«ابوسعید ابوالخیر»
%
کی کند سوی دل خسته حافظ نظری
چشم مستش که به هر گوشه خرابی دارد
«حافظ»
%
وجود ما به امید نوازش تو بس است
که احتیاج به یک ذره کیمیا دارد
«محتشم کاشانی»
%
مرا ز دولت صد سالهٔ وصال آن به
که غیر یک نفس آواره باشد از در او
«محتشم کاشانی»
%
مو را درد دلم خو کرده واته
ندونی درد دل ای بیوفا ته
«باباطاهر»
%
گویند مرا برو ازین کوی
دل گم کردم کجا روم باز ؟
«امیرخسرو دهلوی»
%
ندیدم چون تو کس یا کس چو تو نیست
ز مشغولی به مه پروین ندیدم
«سیف فرغانی»
%
خدایگان سخن سنج ناصرالدین شاه
که در مدایح ذاتش محیط پرگهرم
«فروغی بسطامی»
%
آن بحر کفی کرد و به هر پاره از آن کف
نقشی ز فلان آمد و جسمی ز فلان شد
«مولوی»
%
من می‌نگرم ز مبتدی تا استاد
عجز است به دست هر که از مادر زاد
«خیام»
%
میدان دل ما تنگ، قدر تو فراخ آهنگ
ای با دو جهان در جنگ، آخر چه محال است این؟
«عراقی»
%
تو مپندار که از خاک سر کوی تو من 
به جفای فلک و جور زمان برخیزم 
«سلمان ساوجی»
%
روزگاریست که سودازده روی توام
خوابگه نیست مگر خاک سر کوی توام
«سعدی»
%
در جام جهان‌نمای می بین
سر دو جهان، ولی مکن فاش
«عراقی»
%
شیراز پرغوغا شدست از فتنه چشم خوشت
ترسم که آشوب خوشت برهم زند شیراز را
«سعدی»
%
رسم بدعهدی ایام چو دید ابر بهار
گریه‌اش بر سمن و سنبل و نسرین آمد
«حافظ»
%
از سر نازست مایل بر لب جو قد سرو 
سرو قدا بر لب جو، میل سرو ناز کن 
«سلمان ساوجی»
%
سوزناک افتاده چون پروانه‌ام در پای تو
خود نمی‌سوزد دلت چون شمع بر بالین من
«سعدی»
%
این زمان بلبل دلسوخته گو دم در کش
زانکه آن طوطی خوش نغمه ز گلزار برفت
«خواجوی کرمانی»
%
من و ملکی و خریداری مژگان سیهی
که فروشند در آن ملک به صدجان گنهی
«محتشم کاشانی»
%
ای اهل نظر کشتهٔ تیر نگه تو
خون همه در عهدهٔ چشم سیه تو
«فروغی بسطامی»
%
جانان مده اگر دو جهانت دهند ازانک
یوسف به من یزید نشاید فروختن
«امیرخسرو دهلوی»
%
زیبد اگر طلب کند عزت ملک مصر دل
آن که هزار یوسفش بنده جاه و مال شد
«سعدی»
%
روزی پنج در جهان خواهی بود
آزار دل هیچ مسلمان مطلب
«ابوسعید ابوالخیر»
%
ز بخت خفته ملولم بود که بیداری
به وقت فاتحه صبح یک دعا بکند
«حافظ»
%
نگار مست شراب است و مدعی هشیار
فغان که دوست به خواب است و خصم بیدار است
«فروغی بسطامی»
%
موی او تا با میان نازکش الفت گرفت
تا صف دیوانگانش را تماشا کرده‌اند
«فروغی بسطامی»
%
آویخت چراغ فلک از طارم نیلی
قندیل مه آویزه محراب برآمد
«شهریار»
%
اگر با ما سخن گویی ز روی مرحمت میگو
منم فرهاد سرگردا ن تویی شیرین زبان من
«امیرخسرو دهلوی»
%
چرا به سر ننهد هدهد صبا افسر
که وصف شهر سبا را بر سلیمان گفت
«فروغی بسطامی»
%
تنها نه من از شوق سر از پا نشناسم
یک دسته چو من عاشق بی پا و سر اینجاست
«شهریار»
%
آن چه سعی است من اندر طلبت بنمایم
این قدر هست که تغییر قضا نتوان کرد
«حافظ»
%
که باز حرف گلوگیر توبه را سرکرد؟
که در بدیههٔ مینای می روانی نیست
«صائب»
%
سر این جام و باده کشف کنم
نزند تا غلط ره اوهام
«عراقی»
%
با دل گفتم: مرا نگویی
کان یار لطیف مهربان کو؟
«عراقی»
%
کرد سلمان به فدای تو سر و زر بر سر
من غم سر چو ندارم چه غم زر دارم؟
«سلمان ساوجی»
%
مرد را در سلوک مرقاتیست
راز بر حسب ارتقا گوید
«اوحدی»
%
بر کوری منکران که بدخواهانند
بالا ببرم بلند تا عیوقم
«مولوی»
%
جسم چبود؟ پرده‌ای پرنقش بر درگاه جان
جان چه باشد؟ پرده‌داری بر در جانان دل
«عراقی»
%
من که در هیچ مقامی نزدم خیمه انس
پیش تو رخت بیفکندم و دل بنهادم
«سعدی»
%
با تو پیوند دل خویش چنان می‌خواهم
که تو پیوند گسل از دو جهانش باشی
«محتشم کاشانی»
%
چاه را چون قصر قیصر کرده‌ای
کیمیایی کیمیایی کیمیا
«مولوی»
%
بهوش باش دلی را به سهو نخراشی
به ناخنی که توانی گره گشایی کرد
«صائب»
%
کنون که صاحب مژگان شوخ و چشم سیاهی
نگاه دار دلی را که برده‌ای به نگاهی
«فروغی بسطامی»
%
ندیده‌ام رخ خوب تو، روزکی چند است
بیا، که دیده به دیدارت آرزومند است
«عراقی»
%
در کوی خویش اگر ز وفا جا دهی مرا
سگ باشم ار جدا ز سگ آستان شوم
«محتشم کاشانی»
%
از طراوت بیتر زده
ماه نو را کمان ابرویت
«اوحدی»
%
ما خار غم در پای جان در کویت ای گلرخ روان
وان گه که را پروای آن کز پای نشتر برکند
«سعدی»
%
دی باده مرا برد ز مستی به در یار
امروز چه چاره که در از دار ندانم
«مولوی»
%
در خز این درد و دوا چه بگشایند
که غیر بی جگر آنجا دوا قبول کند
«محتشم کاشانی»
%
عشق از ره تکلیف به دل پا نگذارد
سیلاب نپرسد که در خانه کدام است
«صائب»
%
من که نخجیر کمندم همه شیران بودند
آهوی چشم تو را دیدم و نخجیر شدم
«فروغی بسطامی»
%
شانه زد زلف جوانان چمن باد بهار
تا تو پیرانه سر ای دل به سر کار آئی
«شهریار»
%
دنبال دل کمند نگاه کسی مباد
این برق در کمین گیاه کسی مباد
«صائب»
%
بعقل کاشف اسرار عشق نتوان شد
که عقل را بجز از عشق نیست راهنمون
«خواجوی کرمانی»
%
تا به کدام آبروی ذکر وصالت کنیم
شکر خیالت هنوز می‌نتوان توختن
«سعدی»
%
هر راز که اندر دل دانا باشد
باید که نهفته‌تر ز عنقا باشد
«خیام»
%
هر چه آمد سوی هستی ره هستی گم کرد
که ز مستی نشناسد که کجا می‌آید
«مولوی»
%
دل همه کوکبه سازی و شب افروزی شد
تا به چشمم همه آفاق چراغان آمد
«شهریار»
%
گر می فروش حاجت رندان روا کند
ایزد گنه ببخشد و دفع بلا کند
«حافظ»
%
با خبر از حال ما هیچ نخواهی شدن
تا نکند با تو عشق آن چه به ما کرده‌ای
«فروغی بسطامی»
%
سزای چون تو گلی گر چه نیست خانه ما 
بیا چو بوی گل امشب به آشیانه ما 
«رهی معیری»
%
ای خوشا روزا که ما معشوق را مهمان کنیم
دیده از روی نگارینش نگارستان کنیم
«مولوی»
%
در سه سال آنچه بیندوختم از شاه و وزیر
همه بربود به یک دم فلک چوگانی
«حافظ»
%
شمعم که به عاقبت درین سوز
هم کشته شوم اگر نمیرم
«سیف فرغانی»
%
تا فروغی غزل‌سرای تو شد
صاحب صد هزار مصمون است
«فروغی بسطامی»
%
دیوانه شد دلم ره زلف تو برگرفت
مسکین به پای خویش به زنجیر می‌رود
«امیرخسرو دهلوی»
%
سر ما راه سر کوی تو خواهد پیمود
لب ما خاک کف پای تو خواهد بوسید
«سلمان ساوجی»
%
تو هرچه بپوشی به تو زیبا گردد
گر خام بود اطلس و دیبا گردد
«سعدی»
%
مهتاب بلند گشت و ما پست شدیم
معشوق به هوش آمد و ما مست شدیم
«مولوی»
%
بارکشیده جفا پرده دریده هوا
راه ز پیش و دل ز پس واقعه‌ایست مشکلم
«سعدی»
%
نیم من دانه‌ای صائب بساط آفرینش را
که در خاک فراموشان کند دنیا فراموشم
«صائب»
%
تو که کیمیافروشی نظری به قلب ما کن
که بضاعتی نداریم و فکنده‌ایم دامی
«حافظ»
%
وحی در ایشان بود گنج به ویران بود
تا که زر پخته را ره نبرد هیچ خام
«مولوی»
%
صائب بهشت نقد درین نشاه یافتیم
تا دست رد به سینهٔ دنیا گذاشتیم
«صائب»
%
دور آخر زد به بزم آتش که آن میخواره داشت
شام تمکین نیم شب تسکین سحرگه اضطراب
«محتشم کاشانی»
%
تو را انگشت همدم کافت جان تو زود آمد
مرا این می‌کشد کان آفت جان دیر می‌آید
«محتشم کاشانی»
%
بس جهد می کردم که من آیینه نیکی شوم
تو حکم می کردی که من خمخانه سیکی شوم
«مولوی»
%
شبهای هجران همنشین از مهر او یادم مده
همسایه را دردسر از افغان و فریادم مده
«محتشم کاشانی»
%
آن دل که مرا بود و توی دیده سلبوه
و آن تن که کشیدی به کمنمدش جذبوه
«اوحدی»
%
سهل باشد به ترک جان گفتن
ترک جانان نمی‌توان گفتن
«سعدی»
%
صورتی کاندر نگین او بدست
در بتان روم و چین جستیم نیست
«مولوی»
%
تا تو ز خودپرستی وز جست وجو نرستی
می‌دان که می‌پرستی در دیر عزی و لات
«عراقی»
%
این درگه ما درگه نومیدی نیست
صد بار اگر توبه شکستی باز آ
«ابوسعید ابوالخیر»
%
کشته غمزه تو شد حافظ ناشنیده پند
تیغ سزاست هر که را درد سخن نمی‌کند
«حافظ»
%
بدل دیرم تمنای کسانی
که اندر دل تمنای ته دیرند
«باباطاهر»
%
جان من از صبر می پرسی دل ما را مپرس
زانکه این معنی ندارد در گمان او گذر
«امیرخسرو دهلوی»
%
هر چه لبم بوسه زد گندم خال تو را
یک جو کمتر نشد خواهش بسیار من
«فروغی بسطامی»
%
سر بد پسندم آخر که چه فتنه کرد، دیدی
دل کژ گمان من بین که: هنوز امیدوارم
«اوحدی»
%
مهمان توایم ما و مهمان سماع
ای جان معاشران و سلطان سماع
«مولوی»
%
سزای قدر تو شاها به دست حافظ نیست
جز از دعای شبی و نیاز صبحدمی
«حافظ»
%
روز و شبی که مایهٔ چندین عقوبت است
روز قیامت است و شب انتظار من
«فروغی بسطامی»
%
شراب خانگی ترس محتسب خورده
به روی یار بنوشیم و بانگ نوشانوش
«حافظ»
%
رونق عهد شباب است دگر بستان را
می‌رسد مژده گل بلبل خوش الحان را
«حافظ»
%
دی به چمن برگذشت سرو سخنگوی من
تا نکند گل غرور رنگ من و بوی من
«سعدی»
%
دست خرد کوتاه شد از ضبط ملک عافیت
ای عشق فرصت یافتی بنیاد دست انداز کن
«محتشم کاشانی»
%
شهریارا به گدایی در میکده ناز
که دلت محرم اسرار نهان خواهد بود
«شهریار»
%
افسوس که عمر رفت بر بیهوده
هم لقمه حرام و هم نفس آلوده
«ابوسعید ابوالخیر»
%
ای عروس هنر از بخت شکایت منما
حجله حسن بیارای که داماد آمد
«حافظ»
%
اگرم تو خصم باشی نروم ز پیش تیرت
و گرم تو سیل باشی نگریزم از نشیبت
«سعدی»
%
گر بوسه‌ای از آن لب شیرین طلب کنم
طیره مشو، که چشمهٔ حیوانم آرزوست
«عراقی»
%
نیک نومیدم ز امید بهی
حالم از بد بدتر است، اکنون تو دان
«عراقی»
%
سر ملوک عجم مالک خزاین جم
که زر دریغ ندارد ز هیچ مسکینی
«فروغی بسطامی»
%
کام دلم تو بودی هر سو که می‌دویدم
سر منزلم تو بودی هر جا که می‌نشستم
«فروغی بسطامی»
%
آیا بود که بختم بیند به خواب مستی
او در کناره، آنگه من رفته از میانه؟
«عراقی»
%
اگر ملک سلیمانت ببخشند
در آخر خاک راهی عاقبت هیچ
«باباطاهر»
%
شبم تازه شد جان بدشنام مستی
توبودی من آواز را می شناسم
«امیرخسرو دهلوی»
%
غیرت دل نشاندم بر سر آتشی دگر
هر نفسی که بنگرم با دگری نشست او
«اوحدی»
%
ما را سر صنعت و دکان نیست
ای ساقی جان کجاست ساغر
«مولوی»
%
اندک اندک پیش رو، وآن جان بیمار مرا
زیر لب بسیار بسیار از زبان ما بپرس
«سلمان ساوجی»
%
بر حسن زود سیر بهار اعتماد نیست
شبنم به روی گل به امانت نشسته است
«صائب»
%
کشتی شکستگانیم ای باد شرطه برخیز
باشد که بازبینیم دیدار آشنا را
«حافظ»
%
صائب در بهشت گرفتم گشاده شد
از آستان عشق کجا می‌توان شدن؟
«صائب»
%
لبت را جان نخوانم حاش لله
که جان هرگز چنین شیرین نباشد
«امیرخسرو دهلوی»
%
ای برگ قوت یافتی تا شاخ را بشکافتی
چون رستی از زندان بگو تا ما در این حبس آن کنیم
«مولوی»
%
چون فزون شد اشتهای مستمع
سنگ آرد منطق لقمان بلی
«مولوی»
%
به گریه گفتمش از رخ نقاب یک سو نه
به خنده گفت که خورشید در سحابستی
«فروغی بسطامی»
%
در راه باز مانده‌ام، ار یار دیدمی
با او بگفتمی که: من از یار مانده‌ام
«عراقی»
%
هم برق دم خنجر او سانحه سوز است
هم چشم دل روشن او حادثه بین است
«فروغی بسطامی»
%
ای جمالت شمع صد پروانه سر برکن ز بام
مرغ جان را پرزنان گرد سرای خویش بین
«محتشم کاشانی»
%
گر کند انعام او در من مسکین نگاه
ور نکند حاکمست بنده به فرمان اوست
«سعدی»
%
نقش سم سمند او هر که نشان دهد بمن
گر همه خاک ره بو چشم من است جای او
«محتشم کاشانی»
%
هرگزم در سر نبود اندیشه سودا ولیک
پیل اگر دربند می‌افتد مسخر می‌شود
«سعدی»
%
الغیاث از تو که هم دردی و هم درمانی
زینهار از تو که هم زهری و هم تریاکی
«سعدی»
%
محمد سید سادات عالم
چراغ و چشم جمله انبیا را
«سعدی»
%
ای به بالا فتنه سرگردان بالای تو من
ای سراپا ناز قربان سراپای تو من
«محتشم کاشانی»
%
چون نیستیم در خور وصل ای اجل بیا
ما را ز چنگ فرقت آن دلستان ستان
«محتشم کاشانی»
%
از خیال غمزه غماز کافر کیش او
هر زمانی بر دل من تیربارانی بود
«سلمان ساوجی»
%
گذر به تربت ما یار کمتر از همه کرد
گمان بیاری او بود بیش ازین ما را
«محتشم کاشانی»
%
در کردن توبه سست کیشم
در خوردن باده سخت کوشم
«فروغی بسطامی»
%
آن آدمی باشد که او خر بدهد و عیسی خرد
وین از خری باشد که تو عیسی دهی و خر خری
«مولوی»
%
پادشاهان و گنج و خیل و حشم
عارفان و سماع و هایاهوی
«سعدی»
%
هر بلایی بر زمین نازل شود از آسمان
جز بلای ما که از بالای با تمکین تست
«فروغی بسطامی»
%
با مات خود این دشمنی از بهر چه خاست؟
جز دوستی تو جرم ما چیست؟ بگو
«عراقی»
%
ز آن می که حیات جاودانیست بخور
سرمایه لذت جوانی است بخور
«خیام»
%
همای عشق عراقی چو بال باز کند
کسی بدو نرسد از بلند پروازی
«عراقی»
%
مرا که نیست ره و رسم لقمه پرهیزی
چرا ملامت رند شرابخواره کنم
«حافظ»
%
گر مرا بخت درین واقعه یاور نشود
چکنم صبر کنم گر چه میسر نشود
«خواجوی کرمانی»
%
ای خاکیان رنجور، آمد طبیب دلها
کز جانتان بشوید ترکیب آب گنده
«اوحدی»
%
به امثال من بعد ازین التفات
به سگ روی نان می‌نمایی، مکن
«سیف فرغانی»
%
چاره صبر است ز سعدی بشنو پند عبید
«سعدی امروز تحمل کن و فردای دگر»
«عبید زاکانی»
%
هر که معشوقی ندارد عمر ضایع می‌گذارد
همچنان ناپخته باشد هر که بر آتش نجوشد
«سعدی»
%
ای خوانده ترا خدا ولی ادر کنی
بر تو ز نبی نص جلی ادر کنی
«ابوسعید ابوالخیر»
%
سخن لطیف سعدی نه سخن که قند مصری
خجلست از این حلاوت که تو در کلام داری
«سعدی»
%
گر از ایشان درگریزی در مغاره خلوتی
عشق چون چوگانت آرد همچو گوی اندر میان
«مولوی»
%
دام زلف تو به هر حلقه، طنابی دارد 
چشم مست تو به هر گوشه، خرابی دارد 
«سلمان ساوجی»
%
دگر به صید حرم تیغ برمکش زنهار
و از آن که با دل ما کرده‌ای پشیمان باش
«حافظ»
%
کیفیت پیمانه گر این است فروغی
چون است سبوکش نزند لاف کرامت
«فروغی بسطامی»
%
شیرین سخن تو تلخ شد با ما
آری به مرور می‌شود شیره
«سیف فرغانی»
%
هر چند که رنگ و بوی زیباست مرا
چون لاله رخ و چو سرو بالاست مرا
«خیام»
%
جان سپر کردم به پیشش، پیش از آن کاندر غمش 
بگذرد تیر از سپر زیر سپر خواهم گذشت 
«سلمان ساوجی»
%
تا نپنداری شرابی گفتمت
خانه آبادان و عقل از وی خراب
«سعدی»
%
از بلندی زلف در پای تو آخر سر نهاد
چون سر زلف بلندت کس بلند اقبال نیست
«فروغی بسطامی»
%
ما را عجب ار پشت و پناهی بود آن روز
کامروز کسی را نه پناهیم و نه پشتیم
«سعدی»
%
افعال بدم ز خلق پنهان می‌کن
دشوار جهان بر دلم آسان می‌کن
«ابوسعید ابوالخیر»
%
چشم خواجو چو سر حقهٔ گوهر بگشود
لعل ناب از صدف لؤلؤی لالا بنمود
«خواجوی کرمانی»
%
وین طرفه‌تر که تا دل من دردمند توست
حاضر نبوده یک دم و غایب نگشته‌ای
«سعدی»
%
بیا بیا صنما کز سر پریشانی
نماند جز سر زلف تو هیچ پابندم
«سعدی»
%
در همه عمر به جز عشق نکردم کاری
آه اگر حاصل این کار ندامت باشد
«فروغی بسطامی»
%
در باغ بهشت بگشودند
باد گویی کلید رضوان داشت
«سعدی»
%
به جست و جوی تو آشفته می‌کنندم نام
ز بس به بازار و کوچه در گشتن
«اوحدی»
%
به می‌خوردن مگر هر دم ز مجلس می‌رود بیرون
که پی پرکاری امشب در آن رفتار می‌فهمم
«محتشم کاشانی»
%
کسان گویند چون سعدی جفا دیدی تحول کن
رها کن تا بمیرم بر سر کوی وفاداران
«سعدی»
%
عجب نبود کز آهم قامتش در پیچ و تاب افتد
که گردد شاخ گل از باد، گاهی راست گاهی کج
«هاتف اصفهانی»
%
کافر نه ایم و بر سرمان شور عاشقی است
آنرا که شور عشق به سر نیست کافر است
«شهریار»
%
ای هم دم محتشم در این بزم
صاف از تو که من حریف دردم
«محتشم کاشانی»
%
عقل تا تدبیر و اندیشه کند
رفته باشد عشق تا هفتم سما
«مولوی»
%
ساقیان لاابالی در طواف
هوش میخواران مجلس برده‌اند
«سعدی»
%
کان همه ناموس و بانگ، چون درم ناسره
روی طلی کرده داشت، هیچ نبودش عیار
«سعدی»
%
تو در خنده شیرین دور زمانی
من از گریه فرهاد روی زمینم
«فروغی بسطامی»
%
روزها رفت که دست من مسکین نگرفت
زلف شمشادقدی ساعد سیم اندامی
«حافظ»
%
جان نیاید در نشاط، الا که بر بوی حبیب
تا گل رنگین نبالد، خوش ننالد عندلیب
«سلمان ساوجی»
%
نرگس همه تن گل شد و در چشم تو افتاد
تا روشنی دیده بیابد زغبارت
«امیرخسرو دهلوی»
%
گلم نباید و سروم به چشم درناید
مرا وصال تو باید که سرو گلبویی
«سعدی»
%
تو ز مژگان کرده‌ای با قلب مشتاقان خویش
آن چه جلادان سنگین دل ز خنجر کرده‌اند
«فروغی بسطامی»
%
تو غزال رمیده را مانی
 من کمان خمیده را مانم
«رهی معیری»
%
گر آن شیرین دهن لب را به شکر خنده بگشاید
کف خسرو به خاک تیره ریزد خون شیرین را
«فروغی بسطامی»
%
به عزم مرحله عشق پیش نه قدمی
که سودها کنی ار این سفر توانی کرد
«حافظ»
%
کسی گیرد خطا بر نظم حافظ
که هیچش لطف در گوهر نباشد
«حافظ»
%
بکش آب را از این گل که تو جان آفتابی
که نماند روح صافی چو شد او به گل مرکب
«مولوی»
%
جانم تویی و بی‌تو بنده تنی است بی‌جان
وین نیز اگر بخواهی کردم فدای جانت
«سیف فرغانی»
%
ما و دلی که خسته تیر بلای عشق
ما و سری که بر سر سودای او بود
«فروغی بسطامی»
%
در هر که ترا دیده، به حسرت نگرانم
عمری است که من زنده به جان دگرانم
«صائب»
%
حال نیازمندی در وصف می‌نیاید
آن گه که بازگردی گوییم ماجرا را
«سعدی»
%
ندانم ابروی شوخت چگونه محرابیست
که گر ببیند زندیق در نماز آید
«سعدی»
%
چه گفت آن بید سرجنبان که از مستی سبک سر شد
چه دید آن سرو خوش قامت که رفت و پایدار آمد
«مولوی»
%
کو دولت آنم که شبی با تو نشینم؟
کو فرصت آنم که دمی با تو برآرم؟
«سلمان ساوجی»
%
به خموشی نشود راز محبت مستور
چه زنی مهر بر آن نامه که مضمون پیداست ؟
«صائب»
%
برخیز تا طریق تکلف رها کنیم
دکان معرفت به دو جو بر بها کنیم
«سعدی»
%
سیم اگر بر زبر سنگ ندیدی هرگز
بنگر آن سینهٔ سیمین و دل سنگین را
«فروغی بسطامی»
%
پا اندازی به رنگ رخسارهٔ تو
آورده ز خجلت که کشد در پایت
«محتشم کاشانی»
%
بسته است ره سرایت از بس
افتاده بر آستان خریدار
«محتشم کاشانی»
%
ز شوق بزم تو در دیده و دل سلمان
مدام، اشک صراحی و ناله عودست
«سلمان ساوجی»
%
چو پا تا سر وجودم شد وجدت جای آن دارد
که از بهر سرا پای وجود خویشتن میرم
«محتشم کاشانی»
%
جان اگر مولا بخواهد، لا نمی‌بایست گفت
آهن خود گرم باید داد و این حلوا گرفت
«فروغی بسطامی»
%
گر دلی از غمزه دلدار باری برد برد
ور میان جان و جانان ماجرایی رفت رفت
«حافظ»
%
کاش به کوی نیستی خاک شوم که آن پری
چهره نشان نمی‌دهد تا به حجاب هستیم
«فروغی بسطامی»
%
آن زهرهٔ بی‌زهره چو دید آتش من
بربط بنهاد زود برجا و گریخت
«مولوی»
%
سکسک بدیم و توسن و در راه صدق لنگ
رهوار از آن شدیم که رهوار می‌کشی
«مولوی»
%
زهره گو تا دم صبح ابد افسون بدمد
چشمک نرگس مخمور به افسانه تست
«شهریار»
%
ای روی تو آرزوی دیرینهٔ ما
جز مهر تو نیست در دل و سینهٔ ما
«عراقی»
%
بت عنبرین کمندم بدو حاجب کمانکش
چو کمین گشود گفتم نکشد کسی کمانش
«خواجوی کرمانی»
%
عالمی بیدق نطع هوس وصل تواند
آخر ای شاه رخ خود سوی این فرزین کن
«سیف فرغانی»
%
با لذت عشق خسروی داشت
شیرین ز مذاق کوه‌کن حظ
«محتشم کاشانی»
%
ز خلوتگاه ربانی، وثاقی در سرای دل
که تا قصر دماغ ایمن بود ز آواز بیگانه
«سعدی»
%
درین دو هفته که مهمان این چمن شده‌ای
به خنده لب مگشا، روزگار گلچین است
«صائب»
%
تو از آن دگری رو که مرا یاد توبس
خود تو دانی که من از کان جهانی دگرم
«شهریار»
%
چو پرکارانه طرح قتل من افکنده آن بدخو
که آثار غضب در چهره‌اش دشوار می‌فهمم
«محتشم کاشانی»
%
خود بدین چشم چون توان دیدن
آنچه از حسن روی او دارد
«سیف فرغانی»
%
مکن فاش این سخن‌ها همچو حلاج
بیاویزندت از دار، ای عراقی
«عراقی»
%
ترسم آخر ننهد پا به سر تربت من
بس که در هر قدمش کشتهٔ خونین کفن است
«فروغی بسطامی»
%
آمد به سر کوی تو مسکین درویش
با چشم پرآب و با دل پارهٔ ریش
«عراقی»
%
کنار مادر ایام را آن طفل بدخویم
که نتواند به کام هر دو عالم کرد خاموشم
«صائب»
%
زندگانی در فراقت گر چنین خواهد گذشت
بعد از نیم زندگانی بس نمی‌خواهم دگر
«سلمان ساوجی»
%
هر گدائی که مقیم در سلطان گردد
روز و شب خدمت دربان چه کند گر نکند
«خواجوی کرمانی»
%
هر کرا بر سر ازین درد بلایی نرسید
نتوان گفت که: او نیک سرانجام برفت
«اوحدی»
%
باد صبا را هزار بار چو گفتم:
یک سخن اوحدی مگر برساند
«اوحدی»
%
سنبل از تاب جمالت می‌نشیند در عرق
زلف را هرگه نقاب روی پر خوی میکنی
«محتشم کاشانی»
%
ز زندگی چه به کرکس رسد جز مردار؟
چه لذت است ز عمر دراز، نادان را؟
«صائب»
%
ور جان و دلم نهان شود زیر زمین
شاد است روانم که روان میدانی
«مولوی»
%
سرخوش به کنار بلهوس خفتی
بنگر که به اهل دل چه‌ها کردی
«فروغی بسطامی»
%
اگر داری برات از قصد جانم
بکن آخر ازین دنیا اساسم
«باباطاهر»
%
ای مقصد خورشید پرستان رویت
محراب جهانیان خم ابرویت
«ابوسعید ابوالخیر»
%
سایرست این مثل که مستسقی
نکند رود دجله سیرابش
«سعدی»
%
اگر چه هر سر مویم ازو دردی جدا دارم
دل من کم نخواهد کرد از مهرش سر مویی
«عراقی»
%
غم پوشش برونم را گرفته است
خیال نان درونم را گرفته است
«صائب»
%
باد شبگیر که چون پیک خبرها آری
ز آنچ دریای خبرهاست چرا بی‌خبری
«مولوی»
%
دست رنج تو همان به که شود صرف به کام
دانی آخر که به ناکام چه خواهد بودن
«حافظ»
%
خواستم تا که بچینم ز لبش شفتالود 
ابرویش گفت: «بچین!» غمزهٔ او گفت: «مچین!» 
«سلمان ساوجی»
%
به هر طریق که باشد اسیر دشمن را
توان خرید و نشاید خرید اسیر از دوست
«سعدی»
%
چنانم آتش عشقت بسوجه
که از مو مشت خاکستر نبینی
«باباطاهر»
%
از خود نگشته است به کس آشنا دلی
راه وثاقش از پی بیگانه پر شده است
«محتشم کاشانی»
%
ساغر لطیف و دلکش و می افکنی به خاک
و اندیشه از بلای خماری نمی‌کنی
«حافظ»
%
کدام پایهٔ تعظیم نصب شاید کرد
که در مسالک فکرت نه برتر از آنی
«حافظ»
%
تو ز لعل لب خود، کام مکیدن بردار
که به ما جز لب خمیازه مکیدن نرسد
«صائب»
%
به وصل تو تعجیل کرد نیست
مبادا کزین پس گران شود
«اوحدی»
%
سعدیا گر عاشقی پایی بکوب
عاشقا گر مفلسی دستی بزن
«سعدی»
%
ز سر گنبد مینا نمی‌شوم آگاه
مگر که خدمت رند شراب خواره کنم
«فروغی بسطامی»
%
چون برون آرم سر از خاک لحد باشم هنوز
پای در گل از خیال نخل بالای تو من
«محتشم کاشانی»
%
تو و یک وعده و فارغ ز من هر شب به خواب خوش
من و شب‌ها و درد انتظار و دل طپیدن‌ها
«هاتف اصفهانی»
%
در سفالین قدح از شیشه مکن می به درنگ
که مدار فلک سفله شتاب است، شتاب
«فروغی بسطامی»
%
از آن زمان که فتنه چشمت به من رسید
ایمن ز شر فتنه آخرزمان شدم
«حافظ»
%
آنان که به گیسو دل عشاق ربودند
از دست تو در پای فتادند چو گیسوی
«سعدی»
%
من همه عمر بر آنم که دعاگوی تو باشم
گر تو خواهی که نباشم تن من برخی جانت
«سعدی»
%
می رسد هر جنس مرغی در بهار از گرمسیر
همچو مهمان سرسری می سازد این جا آشیان
«مولوی»
%
از تو خبرم نیست که با ما چونی
باری، دل من ز عشق تو خون گشته است
«عراقی»
%
آن که می‌گوید نظر در صورت خوبان خطاست
او همین صورت همی‌بیند ز معنی غافلست
«سعدی»
%
یا جمله تنم دیده شده، تا شب و روز
در حسرت عمر رفته بگریستمی
«عراقی»
%
به اختیار گرو برد چشم یار از من
که دور از او ببرد گریه اختیار از من
«شهریار»
%
کشت امید را، که خشک بماند
بهتر از آب چشم من نم نیست
«عراقی»
%
گفتمش تو جان من شو گفت سلمان رو بگو 
ترک جان وانگه بیا تا جان و جانانت شوم 
«سلمان ساوجی»
%
تا دل من حلقه زلف تو را در گوش کرد 
هرچه فرمودی به مویی، سر ز فرمان بر نتافت 
«سلمان ساوجی»
%
ای نرد حسن باخته با آفتاب و ماه
بر پاکبازی توزمین و زمان گواه
«محتشم کاشانی»
%
شاید که به درگاه تو عمری بنشینم
در آرزوی روی تو، وانگاه ببینم
«عراقی»
%
از دل آن زنگ کدورت زده باشد به کناری
باز با این دل آزرده کنار آمده باشد
«شهریار»
%
بشکن ای مطرب که مجنونان لیلی دوست را
ساز ز آواز حدی می‌باید و بانگ جرس
«محتشم کاشانی»
%
عاشق آرامی ندارد ورنه یار
مونس جان است و آرام دل است
«فروغی بسطامی»
%
روان روشن سعدی که شمع مجلس توست
به هیچ کار نیاید گرش نسوزانی
«سعدی»
%
مدامم مست می‌دارد نسیم جعد گیسویت
خرابم می‌کند هر دم فریب چشم جادویت
«حافظ»
%
گر در محبت تو بریزند خون من
خود روز رستخیز شوم عذرخواه خویش
«فروغی بسطامی»
%
از ماش بسی دعا و خدمت برسان
گو یاد ز دوستان چنین خواهی کرد؟
«سعدی»
%
گر به فراقم بکشی راضیم
هم نکنی کار به فرمان من
«سیف فرغانی»
%
نوید بزم خاصم دوش باعث بود در مجلس
که بهر زود رفتن کوشش بسیار می‌کردم
«محتشم کاشانی»
%
صد نوا شد پردهٔ افغان من
ارغنون عشقش این آهنگ داشت
«سیف فرغانی»
%
لاله در غنچه‌ست تا کی خار در پهلو نهم
دوست در خانه‌ست تا کی رطل بر دشمن کشم
«سعدی»
%
تا بر قرار حسنی دل بی‌قرار باشد
تا روی تو نبینم جان سوکوار باشد
«عراقی»
%
لعل را بر آفتاب حسن گویا کرده‌ای
ز آفتاب حسن خود، یک ذره پیدا کرده‌ای
«سلمان ساوجی»
%
به سماع و طوی بنشین به میان کوی بنشین
که کسی خورت نبیند طرب از می احد کن
«مولوی»
%
الا ای طوطی گویای اسرار
مبادا خالیت شکر ز منقار
«حافظ»
%
گنج در آستین و کیسه تهی
جام گیتی نما و خاک رهیم
«حافظ»
%
کو صبر و چه دل، کنچه دلش می‌خوانند
یک قطرهٔ خون است و هزار اندیشه
«حافظ»
%
تا کی به جمال و مال دنیا نازی
آمد گه آنکه راه عقبی سازی
«سعدی»
%
مدت وصل حیاتیست ولی حیف که نیست
راست برقامت او خلعت سالی و مهی
«محتشم کاشانی»
%
انظر الی اهل الردی کم عاینوا نور الهدی
لم ترتفع استارهم من بعد ما انشق القمر
«مولوی»
%
آیا خبرت شود عیانم روزی؟
تا بر دل خود دمی نشانم روزی
«عراقی»
%
جهان جویای توست و جای آن هست
مثل بشنو که جان به از جهانی
«مولوی»
%
هر سروقد که بر مه و خور حسن می‌فروخت
چون تو درآمدی پی کاری دگر گرفت
«حافظ»
%
ای که با سلسله زلف دراز آمده‌ای
فرصتت باد که دیوانه نواز آمده‌ای
«حافظ»
%
سفرهای علوی کند مرغ جانت
گر از چنبر آز بازش پرانی
«سعدی»
%
با وجود رستگاری در صف زنهاریان
می‌کنم صد ره دمی زان تیغ با زنهار یاد
«محتشم کاشانی»
%
از جان گذشت عشقی و اجرت چه یافت مرگ
این کارمزد کشور و آن کارکرد او
«شهریار»
%
بگویم چون رسی آن جا ولیکن
قلم بشکست چون این جا رسیدم
«مولوی»
%
اول دفتر به نام ایزد دانا
صانع پروردگار حی توانا
«سعدی»
%
لیک روی دوست بینی بی‌خبر باشی ز زخم
چون زنان مصر بیخود در جمال یوسفان
«مولوی»
%
سه روز شد که نگارین من دگرگونست
شکر ترش نبود آن شکر ترش چونست
«مولوی»
%
روح پاکم چند باشم منزوی در کنج خاک
حور عینم تا کی آخر بار اهریمن کشم
«سعدی»
%
بشنو نفسی دعای سعدی
گر چه همه عالمت دعاگوست
«سعدی»
%
گر زانکه به تحقیق نظر خواهی کرد
نامی است بدین و آن و باقی همه اوست
«عراقی»
%
اذا تغرد عن ذی الاراک طائر خیر
فلا تفرد عن روضها انین حمامی
«حافظ»
%
قم املا و اسقنی کأسا و دع ما فیه مسموما
اما انت الذی تسقی فعین السم تریاقی
«سعدی»
%
آهی برآوریم، سحرگه، ز سوز دل
زین بخت خفته را دمی از خواب برکنیم
«عراقی»
%
دی از کرم داور دوران کردم
سودی و زیان نیز دو چندان کردم
«محتشم کاشانی»
%
مدعی گوید که سلمان او تو را دم می‌دهد
گو دمم می‌ده که من خود مرده آنم چو شمع
«سلمان ساوجی»
%
در کیسهٔ من چو نیست نقدی
دانم ندهی شراب نابم
«عراقی»
%
ز انبوهی نباشد جان سوزن
ز عاشق وین حشر از شیوه تو
«مولوی»
%
دلم از دست غمت دامن صحرا بگرفت
غمت از سر ننهم گر دلت از ما بگرفت
«سعدی»
%
شبی گفتم که مشکین شد دماغ جان من گفتا
مگر اندیشهٔ گیسوی مشک افشان من کردی
«فروغی بسطامی»
%
این شور که در سرست ما را
وقتی برود که سر نباشد
«سعدی»
%
در هیچ موقفم سر گفت و شنید نیست
الا در آن مقام که ذکر شما رود
«سعدی»
%
سر نخوانیم که سودا زدهٔ موئی نیست
آدمی نیست که مجنون پری‌روئی نیست
«عبید زاکانی»
%
دانم ای دوست که در خانه شرابت باشد
یک صراحی به من آور که صوابت باشد
«امیرخسرو دهلوی»
%
حافظا سجده به ابروی چو محرابش بر
که دعایی ز سر صدق جز آن جا نکنی
«حافظ»
%
ما محرمان خلوت انسیم غم مخور
با یار آشنا سخن آشنا بگو
«حافظ»
%
به هیچ شهر نباشد چنین شکر که تویی
که طوطیان چو سعدی درآوری به کلام
«سعدی»
%
ای بخت، بموی بر عراقی
وی دیده، تو نیز یاریی کن
«عراقی»
%
تو جامه گرد کنی تا ز آب تر نشود
هزار غوطه تو را خوردنی‌ست در دریا
«مولوی»
%
سلطان‌نشان عرصهٔ اقلیم سلطنت
بالانشین مسند ایوان لامکان
«حافظ»
%
هر شب چو چراغ چشم دارم
تا چشم من و چراغ من کو
«سعدی»
%
می رفت فروغی ز سر کویت و می‌گفت
کز دست دل ای کاش چنین زار نبودم
«فروغی بسطامی»
%
در روز چون ایمن شدی زین رومی باعربده
شب هم مکن اندیشه‌ای زین زنگی پرزنگله
«مولوی»
%
او را تو نگوی لطف، دریا گویش
بگریخت ز ما دیو سیه او نگریخت
«مولوی»
%
در همه شهر ای کمان ابرو
کس ندانم که صید تیر تو نیست
«سعدی»
%
داد من امروز ده، که روز ضرورت
یار نباشد که دست یار نگیرد
«اوحدی»
%
ای که بر دوستان همی‌گذری
تا به هر غمزه‌ای دلی ببری
«سعدی»
%
لب بستم و از پای نشستم اما
این نتوانم که آرزویت نکنم
«ابوسعید ابوالخیر»
%
صراحی می‌کشم پنهان و مردم دفتر انگارند
عجب گر آتش این زرق در دفتر نمی‌گیرد
«حافظ»
%
این چنین کز یار دور افتاده‌ام
گر بگرید دیده، جای آن بود
«عراقی»
%
در عین مستی امشب خوردم قسم به چشمت
الحق کسی نخورده‌ست زین خوب‌تر قسم را
«فروغی بسطامی»
%
حذر کنید ز باران دیده سعدی
که قطره سیل شود چون به یک دگر پیوست
«سعدی»
%
به سرانگشت بخواهی دل مسکینان برد
دست واپوش که من پنجه نمی‌اندازم
«سعدی»
%
چه خوش باشد دل امیدواری
که امید دل و جانش تو باشی!
«عراقی»
%
تو که داغ تیره روزی نشمرده‌ای چه دانی
شب تار محتشم را که ستاره می‌شمارد
«محتشم کاشانی»
%
صوفی، رفیق زمره اصحاب رهروست 
سلمان، ندیم مجلس رندان می‌پرست 
«سلمان ساوجی»
%
همه کاشانه پر از عنبر سارا نشود
گر شبی شانه بر آن جعد معنبر نکنی
«فروغی بسطامی»
%
دل ضعیف مرا نیست زور بازوی آن
که پیش تیر غمت صابری سپر گیرد
«سعدی»
%
در سلک بندگانت گر نیست نام ما را
در نامه گدایان، باشد که نام باشد
«سلمان ساوجی»
%
ز غمزه بر دل ریشم چه تیر ها که گشادی
ز غصه بر سر کویت چه بارها که کشیدم
«حافظ»
%
نباید گر بسوزندت که فریاد از تو برخیزد
اگر خواهی که چون پروانه پیش نور بنشینی
«سعدی»
%
بال شکسته است کلید در قفس
این فتح بی شکستگی پر نمی‌شود
«صائب»
%
با چون خودی درافکن اگر پنجه می‌کنی
ما خود شکسته‌ایم چه باشد شکست ما
«سعدی»
%
خیالش از دل و چشمم نمی‌رود بیرون 
کجا رود که شراب و کباب می‌بیند 
«سلمان ساوجی»
%
دل کرده ساز ای نوش لب در وعده قانونی عجب
گر داری آهنگ طرب بنواز ما را بیش از این
«محتشم کاشانی»
%
ظل ممدود خم زلف توام بر سر باد
کاندر این سایه قرار دل شیدا باشد
«حافظ»
%
تسلیم قضا شدم ازیرا
مانند قضا تو تندی و تیز
«مولوی»
%
دست هوس دراز نسازم به شاخ وصل
از حسرتم اگر رگ جان بگسلد چو تاک
«محتشم کاشانی»
%
صورت حسن تو زد عکس تجلی بر دل 
نقش خود در آیینه بر او مفتون شد 
«سلمان ساوجی»
%
بر آن شدی که کنی نام خویش بر دل غیر
خیال سکه زدن بر زر دغل کردی
«محتشم کاشانی»
%
آلودهٔ دنیا جگرش ریش ترست
آسوده‌ترست هر که درویش ترست
«ابوسعید ابوالخیر»
%
دی سرو به باغ سرفرازی می‌کرد 
سوسن به چمن زبان درازی می‌کرد 
«سلمان ساوجی»
%
آمد شراب آتشین ای دیو غم کنجی نشین
ای جان مرگ اندیش رو ای ساقی باقی درآ
«مولوی»
%
چه کیمیاست غمت کز خواص او خیزد
زرم ز چهره و سیم مذابم از دیده
«خواجوی کرمانی»
%
ما به تو پرداختیم خانه و هرچ اندر اوست
هر چه پسند شماست بر همه عالم حرام
«سعدی»
%
چو شکر یک دل و آغشته این شیر شوید
که ظریفید و لطیفید و نکومقدارید
«مولوی»
%
هر گه که بگذرد بکشد دوستان خویش
وین دوست منتظر که دگربار بگذرد
«سعدی»
%
تو آن شمعی که در هر محفلی کافروزدت دوران
ز آه حاضران صد شعله در پیرامنت بیند
«محتشم کاشانی»
%
من و زهر تو که هم زهری و هم تریاقی
من و درد تو که هم دردی و هم درمانی
«فروغی بسطامی»
%
مست شراب و خواب و جوانی و شاهدی
هر لحظه پیش مردم هشیار بگذرد
«سعدی»
%
فربه شد عشق و زفت و لمتر
بنهاد خرد به لاغری رو
«مولوی»
%
بس که خرابات شد، صومعهٔ صوف پوش
بس که کتبخانه گشت، مصطبهٔ دردخوار
«سعدی»
%
رسیدصاف به درد و به جاست بانگ دهاده
به این گمان که درین بزم من هنوز بهوشم
«محتشم کاشانی»
%
بر زمین بارند آمین بس که اهل آسمان
محتشم را بهر این دولت دعا خوان یافتند
«محتشم کاشانی»
%
زبانش خامش از شرم ولبش در جنبش از خوبی
نمی‌دانم چه در دل دارد آن کان حیا از من
«محتشم کاشانی»
%
ساقیا کمتر می امشب از کرم دادی مرا
تا سحر پیمانه پر کردی و کم دادی مرا
«فروغی بسطامی»
%
مبین به سیب زنخدان که چاه در راه است
کجا همی‌روی ای دل بدین شتاب کجا
«حافظ»
%
گهی در پای او غلتان چو زلف بی‌قرار او
گه‌از خال لبش سرمست همچون چشم خونخوارش
«عراقی»
%
زخم خونینم اگر به نشود به باشد
خنک آن زخم که هر لحظه مرا مرهم ازوست
«سعدی»
%
گر چه بی طاقتم چو مور ضعیف
می‌کشم نفس و می‌کشم بارت
«سعدی»
%
خوشم در عشق تو بی عقل و بی جان
نگنجد در میان بیگانهٔی چند
«امیرخسرو دهلوی»
%
طریق ما سر عجزست و آستان رضا
که از تو صبر نباشد که با تو بستیزند
«سعدی»
%
زین گونه که این شمع روان می‌سوزد
گوئی ز فراق دوستان می‌سوزد
«عبید زاکانی»
%
می‌رود غمزه زنان از کشته
پشته‌ها بر سر راهش نگرید
«محتشم کاشانی»
%
غم و غصه فراقت بکشم چنانکه دانم
اگرم چو بخت روزی به کنار خواهی آمد
«امیرخسرو دهلوی»
%
روز نخست چون دم رندی زدیم و عشق
شرط آن بود که جز ره آن شیوه نسپریم
«حافظ»
%
گفتم آسان شود از عشق همه مشکل من
آه از این کار که آسان مرا مشکل کرد
«فروغی بسطامی»
%
و گر گوید نمی‌خواهم چو حافظ عاشق مفلس
بگوییدش که سلطانی گدایی همنشین دارد
«حافظ»
%
از جام طرب‌فزای ساقی
یاران همه مست و ما به هوشیم
«عراقی»
%
فروغی من ثنای شاه را تنها نمی‌گفتم
دعا هم بر دوام دولتش همواره می‌کردم
«فروغی بسطامی»
%
چل سال رنج و غصه کشیدیم و عاقبت
تدبیر ما به دست شراب دوساله بود
«حافظ»
%
ز انتظار شوم کشته تا نشان خدنگی
ز پر کرشمه نگه‌های گاه گاه تو گردم
«محتشم کاشانی»
%
روز باران نتوان بار سفر بست ولیک
پیش طوفان سرشکم چه محل بارانرا
«خواجوی کرمانی»
%
دگرگون حال زان خالم نکردی تا حسودان را
بر آتش چون سپند از بی‌قراریهای من بینی
«محتشم کاشانی»
%
اگر افتد قبول این جان خسرو
به بوسی می‌فروشم رایگان هم !
«امیرخسرو دهلوی»
%
خلوت دل نیست جای صحبت اضداد
دیو چو بیرون رود فرشته درآید
«حافظ»
%
سعادت دو جهان است دیدن رویت
زهی! سعادت، اگر زان چه روی بنمایی!
«عراقی»
%
گر چه در کلبه خلوت بودم نور حضور
هم سفر به که نماندست مجال حضرم
«سعدی»
%
نعلین ز دو پا بیرون کن و رو
در دست طوی پا آبله کن
«مولوی»
%
اکبر و اعظم خدای عالم و آدم
صورت خوب آفرید و سیرت زیبا
«سعدی»
%
دشمن بیگانه‌ام تا شاهد بزم منی
مانع پروانه‌ام تا شمع ایوانم تویی
«فروغی بسطامی»
%
نامه چنگت همی باید شنید از گوش سر 
محرم این پرده اسرار می‌باید شدن 
«سلمان ساوجی»
%
چنان به تنگ من از سرخوشی درآمد تنگ
که گوئی آمده تنگم گرفته در آغوش
«محتشم کاشانی»
%
نماز شام به بام ار کسی نگاه کند
دو ابروان تو گوید مگر هلالست این
«سعدی»
%
راز نهان مرا ز پرده عیان ساخت
شوخ پری پیکری که پرده نشین است
«فروغی بسطامی»
%
آخر نه گناهیست که من کردم و بس
منظور ملیح دوست دارد همه‌کس
«سعدی»
%
به بزم عیش بده جای محتشم که بود
جفا کشان تو را بزم غم مقام نشاط
«محتشم کاشانی»
%
در صومعه و بتکده عشقش گذری کرد
مؤمن ز دل و گبر و ز زنار برآمد
«عراقی»
%
در ره کعبهٔ وصل تو ز پا ننشینیم
گرچه در پا شکند خار مغیلان ما را
«عبید زاکانی»
%
دارالشفای توبه نبستست در هنوز
تا درد معصیت به تدارک دوا کنیم
«سعدی»
%
بر خاک چو من بی‌دل و دیوانه نشاندش
اندر نظر هر که پری وار برآمد
«سعدی»
%
نظر به جانب شاهان نمی‌کنی ز تکبر
مگر که بنده شاهنشه سپهر جنابی
«فروغی بسطامی»
%
بی‌طلعت تو جان نگراید به کالبد
بی‌نعمت تو مغز نبندد در استخوان
«حافظ»
%
قوت شاعرهٔ من سحر از فرط ملال
متنفر شده از بنده گریزان میرفت
«حافظ»
%
تیره گون شد کوکب بخت همایون فال من
واژگون گشت از سپهر واژگون اقبال من
«شهریار»
%
نیم دلی را به چه آرد که او
پست کند صد دل فرزانه را
«مولوی»
%
درین غمم که: عراقی چگونه خواهد مردن؟
ندیده سیر رخ تو، برای او نگرانم
«عراقی»
%
تویی شب فروزم تویی بخت و روزم
که امشب بخندی و فردا نرنجی
«مولوی»
%
من شکسته گر از تو جفا کشم چه عجب
نه دست دفع بلا دارم و نه پای گریز
«سیف فرغانی»
%
هر یار طلب کنی و هم سر خواهی
آری خواهی ولی میسر نشود
«ابوسعید ابوالخیر»
%
وجه خدا اگر شودت منظر نظر
زین پس شکی نماند که صاحب نظر شوی
«حافظ»
%
بنوازی و پس بیازاری
آخر، ای دوست این چه آیین است؟
«عراقی»
%
ز خواب دیده گشاد وز رخ نقاب کشید
هزار تیغ ز مژگان برآفتاب کشید
«محتشم کاشانی»
%
چون به داغ غربت من دل نسوزد سنگ را؟
خال موزونم که بر رخسار زشت افتاده‌ام
«صائب»
%
وجود خسته من زیر بار جور فلک
جفای یار به سربار بر نمی‌گیرد
«سعدی»
%
باز پرسیدم ز زلفش کز چه رو آشفته‌ئی
گفت خواجو قصهٔ شوریدگان باشد دراز
«خواجوی کرمانی»
%
زهی ربوده خیال تو خوابم از دیده
گشوده آتش مهر تو آبم از دیده
«خواجوی کرمانی»
%
چون دیدمش آن رخ نگارین
در خود به غلط شدم که این اوست
«سعدی»
%
بیداریم چه دانی، ای خفته‌ای که شبها
ننشسته‌ای به حسرت، نشمرده‌ای ستاره
«فروغی بسطامی»
%
ز تاب زلف تو پیداست حال آن رگ جان
که اتحاد بر آن موی عنبرین دارد
«محتشم کاشانی»
%
باور از بخت ندارم که به صلح از در من
آن بت سنگ دل سخت کمان بازآمد
«سعدی»
%
به راه عشق بنازم دل فروغی را
که با وجود جفایت سر وفا دارد
«فروغی بسطامی»
%
مکن تکلیف همراهی به ما ای سیل پا در گل
که دست از جان خود شستن به دریا می‌برد ما را
«صائب»
%
عاقبت یک تن از آن قوم نیامد به کنار
که به دریای غمش از پی دردانه زدند
«فروغی بسطامی»
%
ترک جان می‌بایدم گفتن که این شیرین‌لبان
بوسه می‌بخشند، اما جان شیرین می‌برند
«فروغی بسطامی»
%
بلبل از شاخ گل افتد به زمین از مستی
گر سحر بوی خوشت جانب گل‌زار آرند
«فروغی بسطامی»
%
از آن به چشم خود ای اشک مسکنت دادم
که در بیان محبت گواه من باشی
«فروغی بسطامی»
%
بیک ناله بسوجم هر دو عالم
که از سوز جگر خنیاگرستم
«باباطاهر»
%
دور از خم گیسویش تعظیم به رویش کن
از کفر چو برگشتی جویندهٔ ایمان باش
«فروغی بسطامی»
%
گر پیر مغان مرشد من شد چه تفاوت
در هیچ سری نیست که سری ز خدا نیست
«حافظ»
%
اگر بردار بیدادت بر آریم از زبان آهی
به رسوائی برون زین دار بی‌بنیاد کن ما را
«محتشم کاشانی»
%
اگر خواهی که روزافزون بود کار
نظر بر کار ما افزونتر انداز
«مولوی»
%
اگر جنازه سعدی به کوی دوست برآرند
زهی حیات نکونام و رفتنی به شهادت
«سعدی»
%
برد آن چنان دلم که نخستین نگاه را
در دلبری مدد به نگاه دگر نکرد
«محتشم کاشانی»
%
دست با دوست در آغوش نه حد من و تست
منم و حسرت بوسیدن خاک پایی
«شهریار»
%
رخ از دریچهٔ معنی نمود آن که به ناز
میان حسن و نظر سدلن ترانی بست
«محتشم کاشانی»
%
یک ساعت است گرمی هنگامهٔ هوس
زود از سر حباب هوا می‌رود برون
«صائب»
%
صبا از رشک اندام چو آبت
فگنده آتش اندر خرمن گل
«سیف فرغانی»
%
من طایر آزاده‌ام در دام خاک افتاده‌ام
باید که بر بام فلک زین خاک دان پریدنم
«فروغی بسطامی»
%
کار آشوب تماشای تو کارستان کرد
راستی نقش غریبی و تماشا داری
«شهریار»
%
تو آفتاب ملکی و هر جا که می‌روی
چون سایه از قفای تو دولت بود دوان
«حافظ»
%
کشتهٔ شاهی شدم به جرم محبت
کز خم ابرو کشید تیغ دو دم را
«فروغی بسطامی»
%
ز می کشان تهی کاسه، من دریغ مدار
کنون که بادهٔ عیشت به جام زرین است
«فروغی بسطامی»
%
جفا، طریقه توست و وفا، وظیفه سلمان
تراست، آن شده خوی و مراست این شده عادت
«سلمان ساوجی»
%
وقت مناجات کز ته دل شد جانب گردون نعرهٔ مستان
پرده دریدی گر نشنیدی شمع حریفان بانگ سمعنا
«محتشم کاشانی»
%
راستی خوردن می مایه عیش است و نشاط
ورکسی با تو خورد عیشی از این خوش‌تر نیست
«فروغی بسطامی»
%
چشم تو هر جا که جام باده چشاند
مست فشاند به خاک ساغر جم را
«فروغی بسطامی»
%
حسن روزافزون او ترسم جهان برهم زند
فتنه‌ای گردد زمین و آسمان برهم زند
«محتشم کاشانی»
%
این جا دوی نگنجد این ما و تو چه باشد
این هر دو را یکی دان چون در شمار مایی
«مولوی»
%
عاشق تو هم تو بس، پس نام عشق
گه برین و گه بر آن نتوان نهاد
«عراقی»
%
بر دیده من برو که مخدومی
پروانه به خون بده که سلطانی
«سعدی»
%
هر کجا تدبیر می‌چیند بساط مصلحت
از کمین بازیچهٔ تقدیر می‌آید برون
«صائب»
%
گر که قافی تو را چون آسیا
آرم اندر چرخ و گردانت کنم
«مولوی»
%
تو آفتاب و من آن ذره‌ام ز پرتو مهرت
که از دریچه درآیم، گرم ز کوچه برانی
«اوحدی»
%
ای دل به کوی عشق گذاری نمی‌کنی
اسباب جمع داری و کاری نمی‌کنی
«حافظ»
%
عجب از لطف تو ای گل که نشستی با خار
ظاهرا مصلحت وقت در آن می‌بینی
«حافظ»
%
دل سقیم شفا یابد از اشارت عشق
اگر نجات خوهی گوش کن عبارت عشق
«سیف فرغانی»
%
مکتوب من به خدمت جانان که می‌برد؟
برگ خزان رسیده به بستان که می‌برد؟
«صائب»
%
ای صبا از سر آن کوی غباری به من آر
مگر این دل که زجا رفت بجا باز آید
«امیرخسرو دهلوی»
%
چرا روم به چه حجت چه کرده‌ام چه سبب
بیا که بحث کنیم ای خدای فرد ودود
«مولوی»
%
رفتم و از دل نرفت حسرت خاک درت
مردم و آسان نساخت عشق تو دشوار من
«فروغی بسطامی»
%
نگهی کرد و به من فهمانید
که ازین به نگهی می‌دانم
«محتشم کاشانی»
%
مکن رغبت به هر سویی به یاران پراکنده
که من مهر دگر یاران ز هر سویی پراکندم
«سعدی»
%
کس نماند که به دیدار تو واله نشود
چون تو لعبت ز پس پرده پدیدار آیی
«سعدی»
%
هزار دود مرکب که چیست این فلکست
غبار رنگ برآرد که سبزه زار نگر
«مولوی»
%
گرفت نفس غیور اختیار از دستم
مدد کنید که کافر اسیر کرد مرا!
«صائب»
%
غم زمانه که هیچش کران نمی‌بینم
دواش جز می چون ارغوان نمی‌بینم
«حافظ»
%
مشکل از گیر تو جان در برم ای ناصح عاقل
که تو در حلقه زنجیر جنون گیر نکردی
«شهریار»
%
قلت لروح القدس ما هی قل لی عجباً
قال اما تعرفها تلک لا حدی الکبر
«مولوی»
%
تو سوز آه من ای مرغ شب چه میدانی؟
ندیده ای شب من تاب و تب چه میدانی؟
«رهی معیری»
%
مو هرگز از غم آزادی ندیرم
دل بی طالع مو کوه غم بی
«باباطاهر»
%
نقد هر دو عالم را باختم به یک دیدن
طرز بازیم بنگر، شیوهٔ قمارم بین
«فروغی بسطامی»
%
از غصهٔ درشتی خود با سگان او
خواهم به سنگ نرم کنم استخوان خود
«محتشم کاشانی»
%
آن جا که جمال تو نه تغییر و نه تبدیل
وان جا که وجود تو نه آغاز و نه انجام
«فروغی بسطامی»
%
به روی خرم تو شادمان نشد افسوس!
دل عراقی از آن دم که عشقباز آمد
«عراقی»
%
تو گردی راست اولیتر از آنک کژ نهی او را
وگر تو کژ نهی او را به استیزت کند کژتر
«مولوی»
%
بلبلانیم یک نفس بگذار
تا بنالیم در گلستانت
«سعدی»
%
هست صحرا چون کف دست و بر او لاله چو جام
خوش کف دستی که چندین جام صهبا برگرفت
«امیرخسرو دهلوی»
%
سواد نامه موی سیاه چون طی شد
بیاض کم نشود گر صد انتخاب رود
«حافظ»
%
سر که به کشتن بنهی پیش دوست
به که بگشتن بنهی در دیار
«سعدی»
%
می‌شوم غمگین اگر سوی خود آوازم کند
زان که می‌ترسم رقیبی بشنود آواز او
«محتشم کاشانی»
%
گریه بسیار بود، نو به وجود آمده را
خاک زندان بود از چرخ فرود آمده را
«صائب»
%
بر رخش عبرت ای دل زین نه که می‌دهد باز
دادسبک عنانی صبر گران رکابی
«محتشم کاشانی»
%
اوحدی را گر چه از غم بیمهاست
هم به امیدش پناهی می‌کند
«اوحدی»
%
بهره‌ای از دامنم خار است از آن گل پیرهن
گرد خرمن بین که اندر گل سمن میپرورد
«محتشم کاشانی»
%
اندوه جدایی ز کسی پرس که یک چند
دور فلک از صحبت یارانش جدا داشت
«امیرخسرو دهلوی»
%
گر چه دل خون کنی از خاک درت نگریزیم
جز تو فریادرسی کو که درو آویزیم؟
«عراقی»
%
منم امروز بیچاره، ز خان و مانم آواره
نه دل در دست و نه دلبر، شبت خوش باد من رفتم
«عراقی»
%
می‌گشت لبم خضاب اگر دوش
دامن گه گریه می‌فشردم
«محتشم کاشانی»
%
چندانک تو می‌کوشی جز چشم نمی‌پوشی
تا چند گریزی تو از خویش و نیاسایی
«مولوی»
%
کی بار دهد شاخ امید من اگر یار
ترک من بیچاره بیکبار بگیرد
«خواجوی کرمانی»
%
هر نکته‌ای که گفتم در وصف آن شمایل
هر کو شنید گفتا لله در قائل
«حافظ»
%
فراش خزان ورق بیفشاند
نقاش صبا چمن بیاراست
«سعدی»
%
از هستی خود هر چه توان کاسته به
هر چیز که غیر تست ناخواسته به
«ابوسعید ابوالخیر»
%
به غیر آن جلال و عز که او دیگر نشد هرگز
همه درمانده و عاجز ز خاص و عام و مرد و زن
«مولوی»
%
لبت به خون دل عاشقان خطی دارد
غبار چیست دگر باره در میانهٔ ما
«عبید زاکانی»
%
محتشم سر به گریبان حیل برده رقیب
فکر آن شعبده پرداز نمی‌دانم چیست
«محتشم کاشانی»
%
تا کدامین خسته را کشتی ز تیغ بی‌دریغ
زان که بر دامانت از خونش نشان تازه است
«فروغی بسطامی»
%
دی خرامان در چمن ناگه گذشتی لاله گفت
نیست مثل آن صنوبر در همه بستان ما
«امیرخسرو دهلوی»
%
سعدی شوریده بی‌قرار چرایی
در پی چیزی که برقرار نماند
«سعدی»
%
ای که با سلسله زلف دراز آمده‌ای
فرصتت باد که دیوانه نواز آمده‌ای
«حافظ»
%
آنچنان دور از لبش بگداختیم کزتاب درد
چ.ن نی اندام نحیفم استخوانی بیش نیست
«رهی معیری»
%
خاطرت از شکوهٔ ما کی پریشان می‌شود؟
زلف پر کرده است از حرف پریشان، گوش تو
«صائب»
%
این قصه مرا کشت که هنگام وداع
از دولت دیدار تو گشتم محروم
«ابوسعید ابوالخیر»
%
با زلف آن دلدار چون باد صبا گستاخ شد
یا عنبر افشاند هوا، یا مشک ساید بعد ازین
«اوحدی»
%
مهر توام در دل است، مهر توام بر زبان
شور توام در سر است، بوی توام در دماغ
«سلمان ساوجی»
%
تا شام قیامت نکشد منت خورشید
هر دیده که بر صبح بناگوش تو افتاد
«فروغی بسطامی»
%
تنگ عیشی نکشد آن که ز خون آب جگر
دم به دم بادهٔ گل‌رنگ به ساغر دارد
«فروغی بسطامی»
%
گر شود پامال هجر این تن همان گیرم نبود
ور رود دل نیز یک دشمن همان گیرم نبود
«محتشم کاشانی»
%
هیچ غم جان مخور ار جان برفت
بگلر لشکرگه جانت کنم
«مولوی»
%
تا کی ای آتش سودا به سرم برخیزی
تا کی ای ناله زار از جگرم برخیزی
«سعدی»
%
شمع دیدارش اگر از نور تجلی پرتوی
افکند بر کوه، چون پروانه نا پروا شود
«سلمان ساوجی»
%
ما از تو به غیر از تو نداریم تمنا
حلوا به کسی ده که محبت نچشیدست
«سعدی»
%
بر آنم گر تو بازآیی که در پایت کنم جانی
و زین کمتر نشاید کرد در پای تو قربانی
«سعدی»
%
ز تک چاه کسی را تو به صد سال برآری
من دیوانه بی‌دل به یکی بار برآرم
«مولوی»
%
قل لمن یبغی فرارا منه هل لی سلوه
ام علی التقدیر انی ابتغی این المفر
«سعدی»
%
در بزم سبک می‌کندت محتشم امشب
بی‌لنگری شعلهٔ آهی که تو داری
«محتشم کاشانی»
%
هر کجا نقاش نقش قامت و لعلش کشید
جلوهٔ طوبی نگر، سرچشمهٔ کوثر ببین
«فروغی بسطامی»
%
در خانهٔ دل عشق تو مجمع دارد
و از دادن جان کار تو مقطع دارد
«سیف فرغانی»
%
تا بریدند بر اندام تو پیراهن ناز
بر دریدند ز هر گوشه گریبانی چند
«فروغی بسطامی»
%
می‌خورم جام غمی هر دم به شادی رخت 
خرم آن کس کو بدین غم شادمانی می‌کند 
«سلمان ساوجی»
%
سخن در پرده می‌گویم چو گل از غنچه بیرون آی
که بیش از پنج روزی نیست حکم میر نوروزی
«حافظ»
%
راه حریم کوی تو بر من رقیب بست
ناآشنا سگی ره صید حرم گرفت
«محتشم کاشانی»
%
خوش برانداخته‌ای پرده که در خواهش می
هست در گوش من امشب سخنان تو صریح
«محتشم کاشانی»
%
آن را که غمی چون غم من نیست چه داند
کز شوق توام دیده چه شب می‌گذراند
«سعدی»
%
از هر چه بجر می است کوتاهی به
می هم ز کف بتان خرگاهی به
«خیام»
%
تا لاف به هم چشمیت آهوی حرم زد
سلطان قضا امر به خون ریختنش کرد
«فروغی بسطامی»
%
سرش مدام ز شور شراب عشق خراب
چو مست دایم از آن گرد شور و شر می‌گشت
«سعدی»
%
شکوه از پیری کنی زاهد بیا همراه من
تا به میخانه برم پیر و جوان آرم تو را
«هاتف اصفهانی»
%
جذب مغناطیس بین کاهن به خود چون می‌کشد؟
کم ز سنگی نیستی کاهن به رفتار آورد
«اوحدی»
%
کس نیست به غیر از او در این جمله جهان
نی زشت و نه نیکو و نه پیدا و نهان
«مولوی»
%
وقتی ار سایهٔ بالای تو بر خاک افتد
خاک را در طلب عالم بالا فکنی
«فروغی بسطامی»
%
گر کار تو نیکست به تدبیر تو نیست
ور نیز بدست هم ز تقصیر تو نیست
«ابوسعید ابوالخیر»
%
چون قصهٔ هجران و فراق آغازم
از آتش دل چو شمع خوش بگدازم
«عراقی»
%
توئی آب حیات و من خراب افتاده بیماری
که با لب تشنگی هست احتراز از آب ناچارم
«محتشم کاشانی»
%
نیست جز داغ عزیزان حاصل پایندگی
خضر، حیرانم، چه لذت می‌برد از زندگی
«صائب»
%
چون لاله ام ز شعله عشق تو یادگار
داغ ندامتی است که بر دل نهادیم
«شهریار»
%
هر کسی را وعده‌ای در وعده گاهی داده‌ای
وعدهٔ قتل مرا نی می‌دهی نی می‌کنی
«فروغی بسطامی»
%
در فتوح فتحت ابوابها
گرددت دشوارها آسان بلی
«مولوی»
%
ز آب دیده من فرش خاک تر می‌شد
ز بانگ ناله من گوش چرخ کر می‌گشت
«سعدی»
%
ای بسا جان که چو یعقوب همی زهر چشد
تا که آن یوسف جان در شکرستان کشدش
«مولوی»
%
متاع قرار و سکون در دل ما
درین عهد اکسیر و عنقاست گوئی
«محتشم کاشانی»
%
تا ننهی وجود خود بر سر کار بندگی
خواجه ما نمی‌خرد بندهٔ هیچ‌کاره را
«فروغی بسطامی»
%
روشن شود از ریختن اشک، دل ما
ابریم که روشنگر ما در جگر ماست
«صائب»
%
بدان خورشید نتوانم رسیدن
اگر چون سایه‌ای با من نیاید
«سیف فرغانی»
%
از چنگ فراقم نفسی نیست رهایی 
هر روز کشم بار عزیزی، به جدایی 
«سلمان ساوجی»
%
هر دمی از آه دود آسای من
آتشی در عود و مجمر میگرفت
«عبید زاکانی»
%
شمع سان دارم سری بی‌آنکه باشد درد سر
قصه ما یک یک از اشک روان ما بپرس
«سلمان ساوجی»
%
آشنایی نه غریب است که دلسوز من است
چون من از خویش برفتم دل بیگانه بسوخت
«حافظ»
%
بعد عمری چون صدف گر قطرهٔ آبی خورم
در گلوی تشنه‌ام چون سنگ می‌گردد گره
«صائب»
%
پادشاهان ملاحت چو به نخجیر روند
صید را پای ببندند و رها نیز کنند
«سعدی»
%
بازآن سوار مست به نخجیر می‌رود
دستم ز کار و کار ز تدبیر می رود
«امیرخسرو دهلوی»
%
می فروش از لب تو وام گرفت
نشنه‌ای که آن در آب انگور است
«فروغی بسطامی»
%
بنگر به طوطیان که پر و بال می‌زنند
سوی شکرلبی که به ایشان شکر دهد
«مولوی»
%
در جنون عاشقی مردان عاقل، دیده‌اند
حالتی از من که صد رحمت به مجنون کرده‌اند
«فروغی بسطامی»
%
چو آفتاب ترا از کنار بام بدید
پگاه تر علم خویش را ز بام ببرد
«اوحدی»
%
خرقه ازان شد که فرو شد به می
خرقه صدپاره که خواهد خرید؟
«سلمان ساوجی»
%
گفتی ز گریه یک دم فارغ نشین فروغی
برهم نمی‌توان زد چشمی که خون فشان شد
«فروغی بسطامی»
%
ظاهر آنست که با سابقه حکم ازل
جهد سودی نکند تن به قضا دردادم
«سعدی»
%
شور و غوغایی برآمد از جهان
حسن او چون دست در یغما نهاد
«عراقی»
%
جان ز غیرت گوش را گوید حدیثش کم شنو
دل ز غیرت چشم را گوید که رویش را مبین
«مولوی»
%
هرگز غم دو روز مرا یاد نگشت
روزی که نیامده‌ست و روزی که گذشت
«خیام»
%
رنج درون تن را تدبیر اوست کافی
درد نهان دل را درمان او بسنده
«اوحدی»
%
بسیار گذشتی که نکردی سوی ما چشم
یک دم ننشستم که به خاطر نگذشتی
«سعدی»
%
شیدا از آن شدم که نگارم چو ماه نو
ابرو نمود و جلوه گری کرد و رو ببست
«حافظ»
%
مست من چون باده نوشی جرعه برمن بریز
درد جام خود برین رسوای تر دامن بریز
«امیرخسرو دهلوی»
%
آنکه او را دور کرد از من چه کرد؟
چون ز مهر او سر مویی نکاست
«اوحدی»
%
پیشانی عفو ترا، پرچین نسازد جرم ما
آیینه کی برهم خورد، از زشتی تمثالها؟
«صائب»
%
سوخته فراق را وعدهٔ خام تر مده
رسم کجاست دم به دم آب زدن کباب را
«محتشم کاشانی»
%
ای نسیم سحر از من به دلارام بگوی
که کسی جز تو ندانم که بود محرم دوست
«سعدی»
%
اثری در نفس پیر مغان است ار نه
سبحهٔ شیخ کم از حلقه زناری نیست
«فروغی بسطامی»
%
پیری بدر آمد ز خرابات فنای
در گوش دلم گفت که: ای شیفته رای
«عراقی»
%
جان میکن و از بهر وفا دم مزن ای دل
کاین مزد زخوبان پریزادنیا بند
«امیرخسرو دهلوی»
%
بهر دیدار جمالش، دل به راه دیده رفت 
از پی دردانه و بیچاره در دریا، نشست 
«سلمان ساوجی»
%
هر کسی دارد ز خود آسایشی، دردا! که من
راحتی از خود ندارم، مرگ به زین زندگی
«عراقی»
%
ترا که هست می از ماهتاب روی مگردان
که من ز دست تهی، روی ماهتاب ندارم
«صائب»
%
زنبور اگر میانش باشد بدین لطیفی
حقا که در دهانش این انگبین نباشد
«سعدی»
%
آید هر دم رسول از طرف شهر یار
با فرح وصل دوست با قدح شهریار
«مولوی»
%
دل بندهٔ توست در همه حال
گر غمزده است و گر شکسته
«عراقی»
%
از جنون روزی دریدم جامهٔ جان را فروغی
کاین پری رو جلوه‌گر گردید در چشم خیالم
«فروغی بسطامی»
%
بستان می باقی ز کف ساقی مجلس
آسوده دل از کوثر و فردوس برین باش
«فروغی بسطامی»
%
مجنون رخ لیلی چون قیس بنی عامر
فرهاد لب شیرین چون خسرو پرویزم
«سعدی»
%
ای عشق اگر بجوشد خونم به غیر تو
بادا به بی‌مرادی خونم حلال تو
«مولوی»
%
ای صافی دعوی ترا معنی درد
فردا به قیامت این عمل خواهی برد
«ابوسعید ابوالخیر»
%
سعدیا چندان که خواهی گفت وصف روی یار
حسن گل بیش از قیاس بلبل بسیارگوست
«سعدی»
%
چون باغ صد ره سوختم باز از بهار آموختم
در هر دو حالت والهم در صنعت الله من
«مولوی»
%
دست از تو بر ندارم گر می‌کشی به دارم
مهر از تو برنگیرم گر می‌کشی به کینم
«فروغی بسطامی»
%
چو رنج دیگرم بر پیری افزود
به حال هرکسی زان میبرم رشگ
«عبید زاکانی»
%
بلبل باغ جمال توام از گلبن وصل
گر به رنگی نرسم بویی از آن می‌رسدم
«سلمان ساوجی»
%
گر باز روند عالم و عالمیان
با رتبهٔ اجمال حق آیند عیان
«ابوسعید ابوالخیر»
%
کو دلی چون سنگ تا از لعل او یک‌بارگی
برکنم دندان و خون آشام از آن ساغر شوم
«محتشم کاشانی»
%
جایی که تو باشی اثر غم نبود
آنجا که نباشی دل خرم نبود
«ابوسعید ابوالخیر»
%
هم گلستان خیالم ز تو پرنقش و نگار
هم مشام دلم از زلف سمن سای تو خوش
«حافظ»
%
شهسوار من که مه آیینه دار روی اوست
تاج خورشید بلندش خاک نعل مرکب است
«حافظ»
%
در دست هر کی هست ز خوبی قراضه‌هاست
آن معدن ملاحت و آن کانم آرزوست
«مولوی»
%
یا قند نهی در دو لب رنجوری
یا جفت شود مخنثی با حوری
«مولوی»
%
دماغ جان سلمان را سحرگاه
به راه آورد و مشک و عنبر آورد
«سلمان ساوجی»
%
ناله در سنگ اثر می‌کند، اما چه کنم
چون از این در دل سنگین اثری نیست تو را
«سلمان ساوجی»
%
به بایدی نا گه از رویت فتادم دور چون مویت 
به سر می‌آورم دور از تو عمری در پریشانی
«سلمان ساوجی»
%
هرکجا بوی می‌آمد رفتی آنجا همچو باد
باده پیمائی نگویم باد پیمائی است این
«محتشم کاشانی»
%
مردم مردمند جمله بتان
چشم من نور چشم آنها تو
«محتشم کاشانی»
%
ای که سر تا پایت از گل خرمنست
رحمتی کن بر گدای خرمنت
«سعدی»
%
گفتگوی پوچ ناصح را نمی‌دانم که چیست
اینقدر دانم که جای پنبه در گوشم تهی است!
«صائب»
%
بس کن که بیخودم من ور تو هنرفزایی
تاریخ بوعلی گو تنبیه بوالعلا کن
«مولوی»
%
فروریزید دندان‌های گرگان
از آنگه که نمودی مهربانی
«مولوی»
%
اما اخالص ودی الم اراعک جهدی
فکیف تنقض عهدی و فیم تهجرنی قل
«سعدی»
%
ز بیراهی که من هستم به راهم هر که پیش آید
ز راهم سر بگرداند، که سرگردان عشق آمد
«اوحدی»
%
سیف از غم عشق تو سپر کرد
گر تیغ برو کشد قضایی
«سیف فرغانی»
%
چون در بصر خلقی گویی تو پر از زرقی
ای آنک تو هم غرقی در خون دل من تر
«مولوی»
%
نالش غیر ز جور تو غلط
بر زبانش گله‌های تو دروغ
«محتشم کاشانی»
%
کآفرین می‌کنند بر سخنت
شکر از مصر و سعدی از شیراز
«سیف فرغانی»
%
آن که می‌گرید به یاد لعل خندانت منم
آن که می‌خندد به کار چشم گریانم تویی
«فروغی بسطامی»
%
هرکجا گرمست از تیغ دو کس بازار وصل
می‌زنند آنجا حریفان نقد غیرت بر محک
«محتشم کاشانی»
%
تو آفتاب منیری و دیگران انجم
تو روح پاکی و ابنای روزگار اجسام
«سعدی»
%
نزد حبیب کرده‌ام قصهٔ درد اهل دل
پیش طبیب گفته‌ام صورت حال ناخوشان
«فروغی بسطامی»
%
ای مفلس آن چه در سر توست از خیال گنج
پایت ضرورتست که در مهلکی شود
«سعدی»
%
اگر چه اهل خرابات را ز من ننگی است
مرا نصیحت ایشان بسی مباهات است
«عراقی»
%
خوش آنکه ز نور او دمد صبح یقین
ما را برهاند ز ظلام شک ما
«ابوسعید ابوالخیر»
%
خاک پایش بوسه خواهم داد آبم گو ببر
آبروی مهربانان پیش معشوق آب جوست
«سعدی»
%
کجایی ای قدح‌ها از کف اغیار نوشیده
که از جام غمت خونابه خواری‌های من بینی
«هاتف اصفهانی»
%
مخمور و تشنگانیم زان چشم و لعل میگون
جانی به ما توان داد، کامی روا توان کرد
«فروغی بسطامی»
%
ز افغان سیف ای جان شبها میان کویت
«خفته خبر ندارد سر بر کنار جانان»
«سیف فرغانی»
%
کرده‌ام نرم به فرمان تو گردن چون شمع 
چه کنم من که به فرمان تو سر در نارم 
«سلمان ساوجی»
%
دامان برق را نتواند گرفت خار
خود را به عمر رفته کجا می‌توان رساند؟
«صائب»
%
آن شکرستان رسید تا نگذارد
سرکه فروشنده‌ای و غوره فشاری
«مولوی»
%
عاشق به یقین دان که مسلمان نبود
در مذهب عشق کفر و ایمان نبود
«ابوسعید ابوالخیر»
%
زده آن آب که بر خاک وجودت ای گل
که در خانهٔ عصمت به گل اندوده تو را
«محتشم کاشانی»
%
گر تو صیاد دل اهل محبت باشی
دام البته به از دامن گل‌زار بود
«فروغی بسطامی»
%
قتیل عشق تو شد حافظ غریب ولی
به خاک ما گذری کن که خون مات حلال
«حافظ»
%
خانقاه روحیان را از تو حلو و حمزه‌ها
جان جان صوفیانی الصلا شاد آمدی
«مولوی»
%
بی غباری از چه ما را خاک راه انگاشتند
بی خطائی از چه ما را در خطر بگذاشتند
«خواجوی کرمانی»
%
عارف گوینده بگو تا که دعای تو کنم
چونک خوش و مست شوم هر سحری وقت دعا
«مولوی»
%
گوشه‌ای خواهم نهان از چشم مردم
تا به کام دل بگیریم روزگاری
«فروغی بسطامی»
%
گر به فراقم بکشی راضیم
هم نکنی کار به فرمان من
«سیف فرغانی»
%
کی کرمت نگذرد ز بنده عاصی
چون صفت خواجهٔ کریم چنین است
«فروغی بسطامی»
%
نومید نیم از کرم پیر خرابات
در بحر شکسته‌ست سبو همچو حبابم
«صائب»
%
از تنگدلی پاس دل تنگ ندارم
چندان کشم اندوه که اندوه کسم نیست
«رهی معیری»
%
آن تو ترا و آن ما نیز ترا
با ما بنگویی که خصومت ز چرا
«ابوسعید ابوالخیر»
%
اگر ناصح نظر بر منظر جانان من کردی
به جای هر نصیحت رحمتی بر جان من کردی
«فروغی بسطامی»
%
صائب گرفته‌ایم کناری ز مردمان
آسوده از کشاکش اهل زمانه‌ایم
«صائب»
%
گفته‌اند این مثل و من دگرت می‌گویم
که به تقبیح نظر نور بصر کم نشود
«خواجوی کرمانی»
%
خون صاحب نظران ریختی ای کعبه حسن
قتل اینان که روا داشت که صید حرمند
«سعدی»
%
مرا بلای تو از محنت جهان برهاند
چگونه شکر کنم نعمت بلای تو را
«سیف فرغانی»
%
هر دلیلی که حکیم از دم شب کرد بیان
هیچ معلوم نکردیم ز استدلالش
«فروغی بسطامی»
%
راستی گویم به سروی ماند این بالای تو
در عبارت می‌نیاید چهره زیبای تو
«سعدی»
%
رسید مژده که آمد بهار و سبزه دمید
وظیفه گر برسد مصرفش گل است و نبید
«حافظ»
%
گر گوهر و مرجانی جز خرد مشو این جا
زیرا که در این حضرت جز ذره نمی‌شاید
«مولوی»
%
نه که مجنون ز تو زان سوی خرد باغی یافت
از جنون خوش شد و می‌گفت خرد زار مگیر
«مولوی»
%
نشانده بر سر من بهر قتل خلقی را
من ایستاده که آن شوخ بی‌وفا چکند
«محتشم کاشانی»
%
سایه جان رفتنی استیم بمانیم که چه
زنده باشیم و همه روضه بخوانیم که چه
«شهریار»
%
باغ بنفشه و سمن بوی ندارد ای صبا
غالیه‌ای بساز از آن طره مشک بوی او
«سعدی»
%
خود که باشد که تو را بیند و عاشق نشود
مگرش هیچ نباشد که خریدار تو نیست
«سعدی»
%
تا ولولهٔ عشق تو در گوشم شد
عقل و خرد و هوش فراموشم شد
«ابوسعید ابوالخیر»
%
اعجاز عشق بین که تمنای هندویی
پاینده دار نام شهنشاه غزنو است
«محتشم کاشانی»
%
ماهم به انتقام ظلمی که کرده با من
ترسم به درد عشق و هجران من بیفتد
«شهریار»
%
نشان روی تو از هر که باز پرسیدم
میان عالمیانم نشان و رایت کرد
«اوحدی»
%
فروغی شهرهٔ هر شهر شد شعرم به شیرینی
که در گفتار شیرین خسروم داده‌ست فرمانی
«فروغی بسطامی»
%
هر جسم که بر سر شد جان گشت و قلندر شد
هم مؤمن و کافر شد ای مه تو که را مانی
«مولوی»
%
آن لاله و گل که بوستان ساخت همه
دانی ز کجا علم برافراخت همه
«امیرخسرو دهلوی»
%
یک عمر را به روزه بسر برده‌ام مگر
روزی لبت رسد به لب روزه‌دار من
«فروغی بسطامی»
%
درین بستان ز بهر سایهٔ سرو
طلب کن سدره‌ای، کش منتها نیست
«اوحدی»
%
می‌ام ده مگر گردم از عیب پاک
بر آرم به عشرت سری زین مغاک
«حافظ»
%
در چنبر گیسوی تو بس عنبر سارا
در حقهٔ یاقوت تو بس لل شهوار
«فروغی بسطامی»
%
دهان نوش تو را چون خیال می‌بستم
لعاب در دهنم نشهٔ شکر می‌گشت
«فروغی بسطامی»
%
من بیهشم که می‌دهد از سرو من نشان
این باد مشک بو که به شبگیر می‌رود
«امیرخسرو دهلوی»
%
ای زاهد آسوده جان تا چند طعن عاشقان
آزار جان ما مکن شکرانهٔ آسودگی
«هاتف اصفهانی»
%
امروز ندارم غم فردای قیامت
کافروخته رخ آمد و افراخته قامت
«فروغی بسطامی»
%
پنجهٔ چرخ ز سر پنجهٔ من عاجز شد
که توانایی‌ام از قوت بازوی تو بود
«فروغی بسطامی»
%
تا چند گویی ما و بس کوته کن ای رعنا و بس
نه خود تویی زیبا و بس ما نیز هم بد نیستیم
«سعدی»
%
بت‌ها تراشیدم بسی بهر فریب هر کسی
مست خلیلم من کنون سیر آمدم از آزری
«مولوی»
%
نگارا، از وصال خود مرا تا کی جدا داری؟
چو شادم می‌توانی داشت، غمگینم چرا داری؟
«عراقی»
%
مبارکتر شب و خرمترین روز
به استقبالم آمد بخت پیروز
«سعدی»
%
زاهد برو که طالع اگر طالع من است
جامم به دست باشد و زلف نگار هم
«حافظ»
%
شحنهٔ عشق هر شبی بر کندم ز خواب خوش
در هوس خیال او باز به خواب می‌روم
«عراقی»
%
در انتظار دردم بسمل شدم هلاک
با آن که در هلاک من او را شتاب بود
«محتشم کاشانی»
%
بنشین بر لب جوی و گذر عمر ببین
کاین اشارت ز جهان گذران ما را بس
«حافظ»
%
غنیمتست غنیمت شمار فرصت عیش
که تن ضعیف نهاد است و عمر بی‌بنیاد
«عبید زاکانی»
%
جولانگه جلالت در کوی دل نباشد
خلوتگه جمالت در جسم و جان نگنجد
«عراقی»
%
قصهٔ درد دل خود چه کنم؟
راز خود جمله سمر نتوان کرد
«عراقی»
%
دی به دنبال یکی کبک خرام افتادم
رفتم از شهر به صحرا و به دام افتادم
«محتشم کاشانی»
%
ساروان رخت به دروازه مبر کان سر کو
شاهراهیست که منزلگه دلدار من است
«حافظ»
%
وفا خواهی جفاکش باش حافظ
فان الربح و الخسران فی التجر
«حافظ»
%
نعره‌ها خواهم زد و در بحر و بر خواهم فتاد
شعله‌ها خواهم شد و در خشک و تر خواهم گرفت
«فروغی بسطامی»
%
حیث لا تخلف منظور حبیبی ارنی
چه کنم قصه این غصه کنم در باقی
«سعدی»
%
سربلندی مکن از وصل را ز آن شیرین لب
منت خسروی از همت کوتاه مکش
«محتشم کاشانی»
%
فدای خامهٔ صورت گری توان گشتن
که زیب عارضت از خط عنبرآگین باد
«فروغی بسطامی»
%
ای شه سوار چالاک احوال ما چه دانی
کز حالت پیاده غافل بود سواره
«فروغی بسطامی»
%
در حرکت باش ازانک آب روان نفسرد
کز حرکت یافت عشق سر سراندازیی
«مولوی»
%
مرغ دل صاحب نظران صید نکردی
الا به کمان مهره ابروی خمیده
«سعدی»
%
نمی‌کند دل من میل زهد و توبه ولی
به نام خواجه بکوشیم و فر دولت او
«حافظ»
%
هر کس که بدید چشم او گفت
کو محتسبی که مست گیرد
«حافظ»
%
کناره کردن از افتادگان مروت نیست
کسی به سایهٔ خود سرگران نمی‌باشد
«صائب»
%
این چنین زیر و زبر عالم نمی‌ماند مدام
می‌نشاند چرخ هر کس را به جای خویشتن
«صائب»
%
آهسته که اشگی به وداعت بفشانیم
ای عمر که سیلت ببرد چیست شتابت
«شهریار»
%
لعلی از کان مروت برنیامد سال‌هاست
تابش خورشید و سعی باد و باران را چه شد
«حافظ»
%
دوش به طنز گفته‌ای: شاد شو از وصال من
شاد کجا شویم؟ از آن چاره غم که میکنی
«اوحدی»
%
هر کس که کمان خانه ابروی تو را دید 
شاید به همه کیش که قربان تو باشد 
«سلمان ساوجی»
%
طرح سفر دگر کند آن مه و وقت شد که من
شب همه شب رقم زنم نامهٔ بی‌جواب را
«محتشم کاشانی»
%
یک عالم و عاقل به جهان نیست که او را
دیوانه آن زلف چو زنجیر نکردی
«مولوی»
%
کوی جانان از رقیبان پاک بودی کاشکی
این گلستان بی‌خس و خاشاک بودی کاشکی
«هاتف اصفهانی»
%
حال بیماری چشم تو و رنجوری من 
داند ابروی تو کو بر سر بیماران، است 
«سلمان ساوجی»
%
کرشمه‌های خوش تو شراب ناب من است
درآ به مجلس و پیش از طعام باده بیار
«عراقی»
%
دل حدیث شوق خود در بزم جانان گفت و مرد
دادخواهی عرض حالش را به شاهی کرد و رفت
«فروغی بسطامی»
%
گوش مرا ز نغمه ی شادی نصیب نیست
چون جویبار ساخته ام با نوای اشک
«رهی معیری»
%
کفر زلف تو گرفتی همه عالم را
ناصرالدین شاه اگر خسرو اسلام نبود
«فروغی بسطامی»
%
به جای بود دلم تا نشسته بود آن زلف
به باد شد چو پریشان بیوفتاد دلم
«امیرخسرو دهلوی»
%
دایم، تو ای عراقی، می‌گوی این حکایت:
با بوی مشک معنی، عنبر چه کار دارد؟
«عراقی»
%
ای از فر و زیبایی وز خوبی و رعنایی
جان حلقه به گوش تو در حلقه نیایی تو
«مولوی»
%
دل به تو داد سیف فرغانی
از نمد پاره دوخت بر دیباج
«سیف فرغانی»
%
بی‌تو گرمی خورده‌ام، در سینه‌ام خون بسته است 
بی تو گر گل چیده‌ام، در دیده‌ام خار آمد ست 
«سلمان ساوجی»
%
از لعل و چشمت آخر دیدی که شد فروغی
ممنون به یک تبسم، قانع به یک نظاره
«فروغی بسطامی»
%
کام خسرو بده ای خسرو خوبان که شده است
لعلی جان‌بخش تو شیرین و دل او فرهاد
«امیرخسرو دهلوی»
%
خفته بر سنجاب شاهی نازنینی را چه غم
گر ز خار و خاره سازد بستر و بالین غریب
«حافظ»
%
احمد الله علی معدله السلطان
احمد شیخ اویس حسن ایلخانی
«حافظ»
%
روزی سرت ببوسم و در پایت اوفتم
پروانه را چه حاجت پروانه دخول
«سعدی»
%
عاشقی راست نیاید به تکبر سعدی
چون سعادت نبود کوشش بسیار چه سود؟
«سعدی»
%
هست در قبضهٔ تقدیر، گشاد دل تنگ
حل این عقد ز سرپنجهٔ تدبیر مخواه
«صائب»
%
صاحب نظران این نفس گرم چو آتش
دانند که در خرمن من بیشتر افتاد
«سعدی»
%
آنکش گشاده شد نظری بر جمال حق
مشنو که: با مزخرف باطل یکی شود
«اوحدی»
%
سعدی خویشتنم خوان که به معنی ز توام
که به صورت نسب از آدم و حوا دارم
«سعدی»
%
رقص از سر ما بیرون امروز نخواهد شد
کاین مطرب ما یک دم خاموش نمی‌باشد
«سعدی»
%
هر جان که از او دلبر ما شادانست
پیوسته سرش سبز و دلش خندانست
«مولوی»
%
پس خشم من زان سر بود وز عالم دیگر بود
این سو جهان آن سو جهان بنشسته من بر آستان
«مولوی»
%
ماهی که نه زیر و نی به بالاست کجاست
جانی که نه بی‌ما و نه با ماست کجاست
«مولوی»
%
نیست در دور خطت دور تسلسل باطل
که خط سبز تو از دور تسلسل بابیست
«خواجوی کرمانی»
%
ما پراکندگان مجموعیم
یار ما غایبست و در نظرست
«سعدی»
%
سرو از آن پای گرفتست به یک جای مقیم
که اگر با تو رود شرمش از آن ساق آید
«سعدی»
%
سنگسار لعنت جاوید مر ابلیس را
از برای کوری چشمان خودبین کرده‌اند
«امیرخسرو دهلوی»
%
بر ساغر ما سنگ جفا می‌زنی ای دوست!
با تو چه توان گفت که ساغر زده‌ای باز؟
«سلمان ساوجی»
%
گدایی کز سر کوی تو برخاست
به سلطانیش بنشاندند و ننشست
«سیف فرغانی»
%
به دشمن شبیخون زدن عاجزی است
گل صبح بر قلب گردون زنیم
«صائب»
%
گر زانکه نه‌ای دروغزن عاشق‌وار
در عشق چو او هزار چون او بگذار
«ابوسعید ابوالخیر»
%
خوش آمد باد نوروزی به صبح از باغ پیروزی
به بوی دوستان ماند نه بوی بوستان دارد
«سعدی»
%
بلای مردم اهل نظر بود چشمش
بناز اگر بدر آید ز مکتب آن محبوب
«امیرخسرو دهلوی»
%
بر پای کنش به دست خویش از سر لطف 
ای یار، که از دست تو برمی‌خیزد 
«سلمان ساوجی»
%
بعد چندی که شدم داخل کاشانهٔ دوست
آن هم از دشمنی چرخ به کاشانه نبود
«فروغی بسطامی»
%
غلام خواجه عنبرفروش نتوان شد
اسیر حلقهٔ آن چین زلف مشکین باش
«فروغی بسطامی»
%
نوبهار از غنچه بیرون شد به یک تو پیرهن
بیدمشک انداخت تا دیگر زمستان پوستین
«سعدی»
%
گفتا چو تو نوشیده‌ای در دیگ جان جوشیده‌ای
از جان و دل نوشش کنم ای باغ اسرار خدا
«مولوی»
%
گر بالش چرخ زیر دست تو شود 
زنهار به هیچ رو بر او تکیه مکن 
«سلمان ساوجی»
%
خطا کردی به قول دشمنان گوش
که عهد دوستان کردی فراموش
«سعدی»
%
صبا ز منزل جانان گذر دریغ مدار
وز او به عاشق بی‌دل خبر دریغ مدار
«حافظ»
%
لوای عشق برافراختی چنان در دل
که در زمان، علم صبر سرنگون کردی
«عراقی»
%
